{
  "newspaper_id": "bbccomsinhala",
  "url": "https://www.bbc.com/sinhala/sri-lanka-63174397",
  "time_ut": 1665127882.0,
  "original_lang": "si",
  "original_title": "\u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba \u0db4\u0dd2\u0dc5\u0dd2\u0db6\u0db3 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dad\u0dd3\u0db1\u0dca\u0daf\u0dd4\u0dc0: \u0db8\u0dd3\u0dc5\u0d9f\u0da7 \u0dc3\u0dd2\u0daf\u0dd4\u0dc0\u0db1\u0dca\u0db1\u0dda \u0d9a\u0dd4\u0db8\u0d9a\u0dca \u0daf?",
  "original_body_lines": [
    "\u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba \u0db4\u0dd2\u0dc5\u0dd2\u0db6\u0db3 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dad\u0dd3\u0db1\u0dca\u0daf\u0dd4\u0dc0: \u0db8\u0dd3\u0dc5\u0d9f\u0da7 \u0dc3\u0dd2\u0daf\u0dd4\u0dc0\u0db1\u0dca\u0db1\u0dda \u0d9a\u0dd4\u0db8\u0d9a\u0dca \u0daf?7 \u0d94\u0d9a\u0dca\u0dad\u0ddd\u0db6\u0dbb\u0dca 2022\u0dba\u0dcf\u0dc0\u0dad\u0dca\u0d9a\u0dcf\u0dbd\u0dd3\u0db1\u0dc0\u0dd3 \u0d87\u0dad 15 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 2023\u0da1\u0dcf\u0dba\u0dcf\u0dbb\u0dd6\u0db4 \u0db8\u0dd6\u0dbd\u0dcf\u0dc1\u0dca\u200d\u0dbb\u0dba, NurPhoto\u0dbb\u0da7 \u0dad\u0dd4\u0dc5 \u0db8\u0dad\u0dd4 \u0dc0\u0dd3 \u0dad\u0dd2\u0db6\u0dd9\u0db1 \u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba\u0da7 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2, \u0dc4\u0dd2\u0da7\u0db4\u0dd4 \u0db8\u0dd4\u0daf\u0dbd\u0dca \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dd4\u0db1\u0dca \u0dc0\u0db1 \u0db8\u0dc4\u0dd2\u0db1\u0dca\u0daf \u0dbb\u0dcf\u0da2\u0db4\u0d9a\u0dca\u0dc2, \u0db6\u0dd0\u0dc3\u0dd2\u0dbd\u0dca \u0dbb\u0dcf\u0da2\u0db4\u0d9a\u0dca\u0dc2 \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0dca \u0dc0\u0d9c\u0d9a\u0dd2\u0dc0 \u0dba\u0dd4\u0dad\u0dd4 \u0dba\u0dd0\u0dba\u0dd2 \u0dad\u0dd3\u0db1\u0dca\u0daf\u0dd4 \u0d9a\u0dc5 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0d91\u0db8 \u0db4\u0dd2\u0dbb\u0dd2\u0dc3 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb \u0d87\u0dad\u0dd0\u0dba\u0dd2 (\u0db1\u0ddc\u0dc0\u0dd0\u0db8\u0dca\u0db6\u0dbb\u0dca 14 \u0dc0\u0dd0\u0db1\u0dd2\u0daf\u0dcf) \u0dad\u0dd3\u0db1\u0dca\u0daf\u0dd4 \u0d9a\u0dc5\u0dda\u0dba.\u0dc4\u0dd2\u0da7\u0db4\u0dd4 \u0db8\u0dc4 \u0db6\u0dd0\u0d82\u0d9a\u0dd4 \u0d85\u0db0\u0dd2\u0db4\u0dad\u0dd2\u0dc0\u0dbb\u0dd4\u0db1\u0dca \u0dc0\u0db1 \u0d85\u0da2\u0dd2\u0dad\u0dca \u0db1\u0dd2\u0dc0\u0dcf\u0da9\u0dca \u0d9a\u0db6\u0dca\u0dbb\u0dcf\u0dbd\u0dca, \u0db8\u0dc4\u0dcf\u0da0\u0dcf\u0dbb\u0dca\u0dba \u0da9\u0db6\u0dca\u0dbd\u0dd2\u0dc0\u0dca.\u0da9\u0dd3.\u0dbd\u0d9a\u0dca\u0dc2\u0dca\u0db8\u0db1\u0dca, \u0db8\u0dd4\u0daf\u0dbd\u0dca \u0d85\u0db8\u0dcf\u0dad\u0dca\u200d\u0dba\u0dcf\u0d82\u0dc1\u0dba\u0dda \u0dc4\u0dd2\u0da7\u0db4\u0dd4 \u0dbd\u0dda\u0d9a\u0db8\u0dca \u0d91\u0dc3\u0dca.\u0d86\u0dbb\u0dca.\u0d86\u0da7\u0dd2\u0d9c\u0dbd, \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0dbd\u0dda\u0d9a\u0db8\u0dca \u0db4\u0dd3.\u0db6\u0dd3.\u0da2\u0dba\u0dc3\u0dd4\u0db1\u0dca\u0daf\u0dbb, \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db8\u0dc4 \u0db6\u0dd0\u0d82\u0d9a\u0dd4\u0dc0\u0dda \u0db8\u0dd6\u0dbd\u0dca\u200d\u0dba \u0db8\u0dab\u0dca\u0da9\u0dbd\u0dba \u0dba\u0db1 \u0db4\u0dd2\u0dbb\u0dd2\u0dc3 \u0dc0\u0dd2\u0dc3\u0dd2\u0db1\u0dca \u0db8\u0dd6\u0dbd\u0dd2\u0d9a \u0db8\u0dd2\u0db1\u0dd2\u0dc3\u0dca \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb \u0d87\u0dad\u0dd2 \u0db6\u0dc0 \u0d85\u0d9c \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0db1\u0dca\u0dad \u0da2\u0dba\u0dc3\u0dd6\u0dbb\u0dd2\u0dba \u0db4\u0dca\u200d\u0dbb\u0db8\u0dd4\u0d9b \u0db4\u0d82\u0da0 \u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0db6\u0dc4\u0dd4\u0dad\u0dbb \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4 \u0db8\u0dd9\u0dc4\u0dd2\u0daf\u0dd3 \u0dad\u0dd3\u0db1\u0dca\u0daf\u0dd4 \u0d9a\u0dc5\u0dc4.\u0dc3\u0db8\u0dcf\u0da2 \u0db8\u0dcf\u0db0\u0dca\u200d\u0dba \u0d94\u0dc3\u0dca\u0dc3\u0dda \u0db6\u0ddc\u0dc4\u0ddd \u0daf\u0dd9\u0db1\u0dd9\u0d9a\u0dd4 \u0dc0\u0dd2\u0db8\u0dc3\u0dcf \u0dad\u0dd2\u0db6\u0dd4\u0dab\u0dda \u0db8\u0dd9\u0db8 \u0dad\u0dd3\u0db1\u0dca\u0daf\u0dd4\u0dc0\u0dad\u0dca \u0dc3\u0db8\u0d9c \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca\u0da7 \u0daf\u0dac\u0dd4\u0dc0\u0db8\u0dca \u0db1\u0dd2\u0dba\u0db8 \u0d9a\u0dd2\u0dbb\u0dd3\u0db8\u0d9a\u0dca \u0dc4\u0ddd \u0d94\u0dc0\u0dd4\u0db1\u0dca\u0d9c\u0dd9\u0db1\u0dca \u0dc0\u0db1\u0dca\u0daf\u0dd2 \u0d85\u0dba \u0d9a\u0dbb \u0d9c\u0dd0\u0db1\u0dd3\u0db8\u0d9a\u0dca \u0d9a\u0dc5 \u0dc4\u0dd0\u0d9a\u0dd2 \u0daf \u0dba\u0db1\u0dca\u0db1 \u0db4\u0dd2\u0dc5\u0dd2\u0db6\u0db3\u0dc0\u0dba.\u0d92 \u0d85\u0db1\u0dd4\u0dc0 \u0db8\u0dd9\u0dc4\u0dd2 \u0db1\u0dd3\u0dad\u0dd2\u0db8\u0dba \u0db4\u0dc3\u0dd4\u0db6\u0dd2\u0db8 \u0db4\u0dd2\u0dc5\u0dd2\u0db6\u0db3\u0dc0 \u0dc3\u0dc4 \u0db8\u0dd3\u0dc5\u0d9f\u0da7 \u0dc3\u0dd2\u0daf\u0dd4\u0dc0\u0db1\u0dca\u0db1\u0dda \u0d9a\u0dd4\u0db8\u0d9a\u0dca \u0daf \u0dba\u0db1\u0dca\u0db1 \u0db4\u0dd2\u0dc5\u0dd2\u0db6\u0db3\u0dc0 \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd, \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5 \u0dba\u0dd6.\u0d86\u0dbb\u0dca \u0daf \u0dc3\u0dd2\u0dbd\u0dca\u0dc0\u0dcf\u0d9c\u0dd9\u0db1\u0dca \u0dc0\u0dd2\u0db8\u0dc3\u0dcf \u0dc3\u0dd2\u0da7\u0dd2\u0dba\u0dd9\u0db8\u0dd4.\"\u0d94\u0dc0\u0dd4\u0db1\u0dca [\u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca] \u0dc0\u0d9c\u0d9a\u0dd2\u0dba \u0dba\u0dd4\u0dad\u0dd4\u0dba\u0dd2 \u0d9a\u0dd2\u0dba\u0dbd\u0dcf \u0dad\u0db8\u0dcf \u0dad\u0dd3\u0db1\u0dca\u0daf\u0dd4\u0dc0 \u0daf\u0dd3\u0dbd\u0dcf \u0dad\u0dd2\u0dba\u0dd9\u0db1\u0dca\u0db1\u0dda. \u0dc0\u0d9c\u0d9a\u0dd2\u0dc0 \u0dba\u0dd4\u0dad\u0dd4 \u0db1\u0db8\u0dca \u0db8\u0dd2\u0db1\u0dd2\u0dc3\u0dca\u0dc3\u0dd4\u0db1\u0dca\u0da7 \u0d92 \u0db4\u0dd2\u0dc5\u0dd2\u0db6\u0db3 \u0db1\u0da9\u0dd4 \u0daf\u0dbd\u0dcf \u0d92 \u0d85\u0dba\u0d9c\u0dd9\u0db1\u0dca \u0dc0\u0db1\u0dca\u0daf\u0dd2 \u0d89\u0dbd\u0dca\u0dbd\u0dd3\u0db8\u0d9a\u0dca \u0d9a\u0dbb\u0db1\u0dca\u0db1 \u0db4\u0dd4\u0dc5\u0dd4\u0dc0\u0db1\u0dca. \u0dc0\u0dd9\u0db1\u0db8 \u0dc0\u0db1\u0dca\u0daf\u0dd2 \u0db1\u0da9\u0dd4 \u0daf\u0dcf\u0dbd\u0dcf.\"\"\u0d91\u0d9a\u0dca \u0d91\u0d9a\u0dca \u0db4\u0dd4\u0daf\u0dca\u0d9c\u0dbd\u0dba\u0dcf\u0d9c\u0dda \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca\u0dc0\u0dbd\u0da7 \u0db1\u0dd9\u0db8\u0dda \u0db4\u0ddc\u0daf\u0dd4\u0dc0\u0dda \u0db1\u0da9\u0dd4 \u0dad\u0dd3\u0db1\u0dca\u0daf\u0dd4\u0dc0 \u0daf\u0dd3\u0dbd\u0dcf \u0dad\u0dd2\u0dba\u0dd9\u0db1\u0dca\u0db1\u0dda, \u0dbb\u0da7\u0dda \u0dc4\u0dd0\u0db8\u0ddd\u0d9c\u0dd9\u0db8 \u0db8\u0dd4\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d9a\u0da9\u0dc0\u0dd4\u0dab\u0dcf \u0d9a\u0dd2\u0dba\u0dbd\u0dcf \u0dad\u0db8\u0dcf \u0db8\u0dda \u0dad\u0dd3\u0db1\u0dca\u0daf\u0dd4\u0dc0 \u0daf\u0dd3\u0dbd\u0dcf \u0dad\u0dd2\u0dba\u0dd9\u0db1\u0dca\u0db1\u0dda.  \u0d92 \u0dad\u0dd4\u0dc5\u0dd2\u0db1\u0dca \u0dad\u0db8\u0db1\u0dca\u0da7 [\u0d91\u0d9a\u0dca \u0d91\u0d9a\u0dca \u0db4\u0dd4\u0daf\u0dca\u0d9c\u0dbd\u0dba\u0dcf\u0da7 \u0dad\u0db1\u0dd2 \u0dad\u0db1\u0dd2\u0dc0] \u0db4\u0dcf\u0da9\u0dd4\u0dc0\u0d9a\u0dca \u0dc0\u0dd4\u0dab\u0dcf \u0d9a\u0dd2\u0dba\u0dbd\u0dcf \u0d9a\u0dd2\u0dba\u0db8\u0dd4... \u0dc0\u0dd2\u0dc1\u0dcf\u0dbd \u0db8\u0dd4\u0dbd\u0dca\u200d\u0dba\u0db8\u0dba  \u0dc4\u0dcf\u0db1\u0dd2\u0dba\u0d9a\u0dca \u0d9a\u0ddc\u0dc4\u0dda \u0dc4\u0dbb\u0dd2 \u0dc0\u0dd9\u0dbd\u0dcf \u0dad\u0dd2\u0dba\u0dd9\u0db1\u0dc0\u0dcf \u0db1\u0db8\u0dca \u0d92\u0d9c\u0ddc\u0dbd\u0dca\u0dbd\u0db1\u0dca\u0da7 [\u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca\u0da7] \u0dc0\u0dd2\u0dbb\u0dd4\u0daf\u0dca\u0db0\u0dc0 \u0db1\u0da9\u0dd4 \u0daf\u0dcf\u0db1\u0dca\u0db1 \u0db4\u0dd4\u0dc5\u0dd4\u0dc0\u0db1\u0dca.\"\u0db8\u0dd9\u0db8 \u0db1\u0da9\u0dd4 \u0dc3\u0dd2\u0dc0\u0dd2\u0dbd\u0dca \u0dc0\u0dcf\u0dab\u0dd2\u0da2 \u0d85\u0db0\u0dd2\u0d9a\u0dbb\u0dab\u0dba\u0d9a \u0dc4\u0ddd \u0daf\u0dd2\u0dc3\u0dcf \u0d85\u0db0\u0dd2\u0d9a\u0dbb\u0dab\u0dba \u0db4\u0dd0\u0dc0\u0dbb\u0dd2\u0dba \u0dc4\u0dd0\u0d9a\u0dd2 \u0db6\u0dc0 \u0d94\u0dc4\u0dd4 \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.\u0d92 \u0d85\u0db1\u0dd4\u0dc0 \u0db8\u0dd9\u0db8 \u0d86\u0dbb\u0dca\u0dae\u0dd2\u0d9a \u0dad\u0dd3\u0dbb\u0dab \u0d9c\u0dd0\u0db1\u0dd3\u0db8 \u0dad\u0dd4\u0dc5 \u0dc3\u0dd8\u0da2\u0dd4\u0dc0 \u0dad\u0db8\u0db1\u0dca\u0da7 \u0d86\u0dbb\u0dca\u0dae\u0dd2\u0d9a \u0dc4\u0dcf\u0db1\u0dd2\u0dba\u0d9a\u0dca \u0dc3\u0dd2\u0daf\u0dd4\u0dc0 \u0d87\u0dad\u0dd0\u0dba\u0dd2 \u0dc3\u0db1\u0dcf\u0dae \u0d9a\u0dc5 \u0dc4\u0dd0\u0d9a\u0dd2 \u0db1\u0db8\u0dca \u0d95\u0db1\u0dd1\u0db8 \u0db4\u0dd4\u0dbb\u0dc0\u0dd0\u0dc3\u0dd2\u0dba\u0dd9\u0d9a\u0dd4\u0da7 \u0d91\u0db8 \u0dc0\u0db1\u0dca\u0daf\u0dd2 \u0db1\u0da9\u0dd4 \u0d9c\u0ddc\u0db1\u0dd4 \u0d9a\u0dd2\u0dbb\u0dd3\u0db8\u0dda \u0dc4\u0dd0\u0d9a\u0dd2\u0dba\u0dcf\u0dc0 \u0db4\u0dc0\u0dad\u0dd2\u0dba\u0dd2.\u0dbb\u0dcf\u0da2\u0db4\u0d9a\u0dca\u0dc2\u0dc0\u0dbb\u0dd4\u0db1\u0dca\u0da7 \u0dc3\u0dd2\u0dbb \u0daf\u0dac\u0dd4\u0dc0\u0db8\u0dca \u0db1\u0dd2\u0dba\u0db8 \u0d9a\u0dc5 \u0dc4\u0dd0\u0d9a\u0dd2 \u0daf ?\u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5 \u0dba\u0dd6.\u0d86\u0dbb\u0dca \u0daf \u0dc3\u0dd2\u0dbd\u0dca\u0dc0\u0dcf \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda  \u0d85\u0db4\u0dbb\u0dcf\u0db0 \u0dc0\u0d9c\u0d9a\u0dd3\u0db8\u0d9a\u0dca \u0db1\u0ddc\u0db8\u0dd0\u0dad\u0dd2 \u0db1\u0dd2\u0dc3\u0dcf \u0daf\u0dac\u0dd4\u0dc0\u0db8\u0dca \u0db1\u0dd2\u0dba\u0db8 \u0d9a\u0dd2\u0dbb\u0dd3\u0db8\u0d9a\u0dca \u0db8\u0dd9\u0dc4\u0dd2\u0daf\u0dd2  \u0dc3\u0dd2\u0daf\u0dd4 \u0db1\u0ddc\u0dc0\u0db1 \u0db6\u0dc0\u0dba.\u0db8\u0dd9\u0db8 \u0db1\u0da9\u0dd4\u0dc0\u0dda\u0daf\u0dd3 \u0db1\u0ddc\u0dc3\u0dd0\u0dbd\u0d9a\u0dd2\u0dbd\u0dd2\u0db8\u0dad\u0dca \u0db6\u0dc0 \u0dc3\u0dc4 \u0dc0\u0d9c\u0d9a\u0dd3\u0db8\u0dca \u0db4\u0dd0\u0dc4\u0dd0\u0dbb \u0dc4\u0dd0\u0dbb\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db8\u0dd9\u0dc4\u0dd2\u0daf\u0dd3 \u0d85\u0dc0\u0daf\u0dcf\u0db1\u0dba \u0dba\u0ddc\u0db8\u0dd4 \u0dc0\u0dd3 \u0d87\u0dad\u0dd2 \u0db6\u0dc0 \u0d94\u0dc4\u0dd4 \u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.\u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dad\u0dd3\u0db1\u0dca\u0daf\u0dd4\u0dc0\u0dda \u0dc3\u0db3\u0dc4\u0db1\u0dca \u0dc0\u0db1\u0dca\u0db1\u0dda \u0d9a\u0dd4\u0db8\u0d9a\u0dca \u0daf?\u0dc0\u0dad\u0dca\u0db8\u0db1\u0dca \u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba\u0da7 \u0dc0\u0d9c\u0d9a\u0dd2\u0dc0\u0dba\u0dd4\u0dad\u0dd4 \u0db4\u0dd4\u0daf\u0dca\u0d9c\u0dbd\u0dba\u0dd2\u0db1\u0dca \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc0\u0dd2\u0db8\u0dbb\u0dca\u0dc1\u0db1\u0dba\u0d9a\u0dca \u0d9a\u0dbb\u0db1 \u0dbd\u0dd9\u0dc3 \u0db1\u0dd2\u0dba\u0ddd\u0d9c \u0d9a\u0dbb\u0db1 \u0db8\u0dd9\u0db1\u0dca \u0d89\u0dbd\u0dca\u0dbd\u0dcf \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0dc0\u0dcf\u0dab\u0dd2\u0da2 \u0db8\u0dab\u0dca\u0da9\u0dbd\u0dba\u0dda \u0dc4\u0dd2\u0da7\u0db4\u0dd4 \u0dc3\u0db7\u0dcf\u0db4\u0dad\u0dd2 \u0da0\u0db1\u0dca\u0daf\u0dca\u200d\u0dbb\u0dcf \u0da2\u0dba\u0dbb\u0dad\u0dca\u0db1, \u0db4\u0dd2\u0dc4\u0dd2\u0db1\u0dd4\u0db8\u0dca \u0dc1\u0dd6\u0dbb\u0dba\u0d9a\u0dd4 \u0dc0\u0db1 \u0da2\u0dd4\u0dbd\u0dd2\u0dba\u0db1\u0dca \u0db6\u0ddd\u0dbd\u0dd2\u0d82 \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0dca \u0dc3\u0dc4 \u0d9a\u0ddc\u0dc5\u0db9 \u0dc0\u0dd2\u0dc0\u0dd8\u0dad \u0dc0\u0dd2\u0dc1\u0dca\u0dc0\u0dc0\u0dd2\u0daf\u0dca\u200d\u0dba\u0dcf\u0dbd\u0dba\u0dda \u0db8\u0dc4\u0dcf\u0da0\u0dcf\u0dbb\u0dca\u0dba \u0db8\u0dc4\u0dd2\u0db8\u0dca \u0db8\u0dd9\u0db1\u0dca\u0da9\u0dd2\u0dc3\u0dca  \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0dca \u0db8\u0dd9\u0db8 \u0db4\u0dd9\u0dad\u0dca\u0dc3\u0db8\u0dca \u0d9c\u0ddc\u0db1\u0dd4 \u0d9a\u0dbb \u0dad\u0dd2\u0db6\u0dd4\u0dab\u0dd2.\u0d91\u0db8 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca \u0daf\u0dd9\u0d9a\u0d9a\u0dca \u0dc0\u0dd2\u0db7\u0dcf\u0d9c \u0d9a\u0ddc\u0da7 \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb\u0db8\u0dd2\u0db1\u0dca \u0db8\u0dd4\u0dbb\u0dca\u0daf\u0dd4 \u0db4\u0dca\u200d\u0dbb\u0db1\u0dcf\u0db1\u0dca\u0daf\u0dd4, \u0dc0\u0dd2\u0da2\u0dd2\u0dad\u0dca \u0db8\u0dc5\u0dbd\u0dca\u0d9c\u0ddc\u0da9, \u0db6\u0dd4\u0dc0\u0db1\u0dd9\u0d9a \u0d85\u0dbd\u0dd4\u0dc0\u0dd2\u0dc4\u0dcf\u0dbb\u0dda \u0dba\u0db1 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4\u0db1\u0dca\u0d9c\u0dda \u0d91\u0d9a\u0d9f\u0dad\u0dca\u0dc0\u0dba \u0d87\u0dad\u0dd2\u0dc0 \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0db1\u0dca\u0dad \u0da2\u0dba\u0dc3\u0dd6\u0dbb\u0dd2\u0dba \u0dc0\u0dd2\u0dc3\u0dd2\u0db1\u0dca \u0db8\u0dd9\u0db8 \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba.\u0dc3\u0dd4\u0dc5\u0dd4\u0dad\u0dbb \u0db1\u0da9\u0dd4 \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dc5 \u0db4\u0d82\u0da0 \u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0dc3\u0dcf\u0db8\u0dcf\u0da2\u0dd2\u0d9a \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db4\u0dca\u200d\u0dbb\u0dd2\u0dba\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1 \u0dc3\u0db3\u0dc4\u0db1\u0dca \u0d9a\u0dc5\u0dda \u0dad\u0db8\u0db1\u0dca \u0d85\u0daf\u0dcf\u0dc5 \u0db4\u0dd9\u0dad\u0dca\u0dc3\u0db8\u0dca \u0db1\u0dd2\u0dc2\u0dca\u0db4\u0dca\u200d\u0dbb\u0db7 \u0d9a\u0dd2\u0dbb\u0dd3\u0db8\u0da7 \u0db1\u0dd2\u0dba\u0db8 \u0d9a\u0dbb\u0db1 \u0db6\u0dc0\u0dba\u0dd2.\u0d91\u0db8 \u0db4\u0dd9\u0dad\u0dca\u0dc3\u0db8\u0dca \u0db1\u0dd2\u0dc3\u0dd2 \u0db1\u0dd3\u0dad\u0dd2\u0db8\u0dba \u0d9a\u0dcf\u0dbd\u0dc3\u0dd3\u0db8\u0dcf\u0dc0 \u0dad\u0dd4\u0dc5 \u0d9c\u0ddc\u0db1\u0dd4 \u0d9a\u0dbb \u0db1\u0ddc\u0db8\u0dd0\u0dad\u0dd2 \u0dc0\u0dd3\u0db8 \u0d87\u0dad\u0dd4\u0dc5\u0dd4 \u0dc4\u0dda\u0dad\u0dd4 \u0d9a\u0dd2\u0dc4\u0dd2\u0db4\u0dba\u0d9a\u0dca \u0db8\u0dad \u0db4\u0dd9\u0dad\u0dca\u0dc3\u0db8 \u0db1\u0dd2\u0dc2\u0dca\u0db4\u0dca\u200d\u0dbb\u0db7 \u0d9a\u0dbb\u0db1 \u0db6\u0dc0\u0dad\u0dca \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0dc0\u0dbb\u0dca\u0db0\u0db1 \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.\u0db6\u0dc4\u0dd4\u0dad\u0dbb \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4\u0db1\u0dca\u0d9c\u0dda \u0dad\u0dd3\u0dbb\u0dab\u0dba \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dc5 \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0db1\u0dca\u0dad \u0da2\u0dba\u0dc3\u0dd6\u0dbb\u0dd2\u0dba \u0db4\u0dd9\u0db1\u0dca\u0dc0\u0dcf \u0daf\u0dd4\u0db1\u0dca\u0db1\u0dda 2019 \u0dc0\u0dc3\u0dbb\u0dda \u0db1\u0ddc\u0dc0\u0dd0\u0db8\u0dca\u0db6\u0dbb\u0dca \u0db8\u0dcf\u0dc3\u0dba\u0dda \u0dc3\u0dd2\u0da7 2022 \u0dc0\u0dc3\u0dbb\u0dda \u0d85\u0d9c\u0ddd\u0dc3\u0dca\u0dad\u0dd4 \u0db8\u0dcf\u0dc3\u0dba \u0daf\u0d9a\u0dca\u0dc0\u0dcf \u0d9a\u0dcf\u0dbd \u0dc3\u0dd3\u0db8\u0dcf\u0dc0 \u0dad\u0dd4\u0dc5 \u0dc0\u0d9c \u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dc0\u0d9c\u0d9a\u0dd2\u0dc0\u0dba\u0dd4\u0dad\u0dd4 \u0db1\u0dd2\u0dbd\u0dad\u0dbd \u0daf\u0dbb\u0dcf \u0d87\u0dad\u0dd2 \u0db6\u0dc0 \u0db4\u0dd9\u0dad\u0dca\u0dc3\u0db8\u0dca \u0dc0\u0dd2\u0db7\u0dcf\u0d9c\u0dba\u0dda\u0daf\u0dd3 \u0d85\u0db1\u0dcf\u0dc0\u0dbb\u0dab\u0dba \u0dc0\u0dd4 \u0db6\u0dc0\u0dba.'\u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba \u0dc0\u0dd0\u0dc5\u0dd0\u0d9a\u0dca\u0dc0\u0dd3\u0db8\u0da7 \u0db1\u0dd2\u0dc3\u0dd2 \u0db4\u0dd2\u0dba\u0dc0\u0dbb \u0d9c\u0dd9\u0db1 \u0db1\u0dd0\u0dc4\u0dd0'\u0db8\u0dd9\u0db8 \u0d9a\u0dcf\u0dbd \u0dc3\u0dd3\u0db8\u0dcf\u0dc0 \u0dad\u0dd4\u0dc5 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dbb\u0da7 \u0dad\u0dd4\u0dc5 \u0d86\u0dbb\u0dca\u0dae\u0dd2\u0d9a \u0d85\u0dc0\u0db4\u0dcf\u0dad\u0dba\u0d9a\u0dca \u0db8\u0dad\u0dd4\u0dc0\u0dd2\u0dba \u0dc4\u0dd0\u0d9a\u0dd2 \u0db6\u0dc0\u0da7 \u0d9a\u0dbb\u0dd4\u0dab\u0dd4 \u0dc0\u0da7\u0dc4\u0dcf \u0d9c\u0dd9\u0db1 \u0dc3\u0dd2\u0da7\u0dd2 \u0db6\u0dc0 \u0db4\u0dd0\u0dc4\u0dd0\u0daf\u0dd2\u0dbd\u0dd2 \u0dc0\u0db1\u0dca\u0db1\u0dda \u0dba\u0dd0\u0dba\u0dd2 \u0dc3\u0db3\u0dc4\u0db1\u0dca \u0d9a\u0dc5 \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0db8\u0dd9\u0db8 \u0dad\u0dad\u0dca\u0dad\u0dca\u0dc0\u0dba \u0dc0\u0dd0\u0dc5\u0dd0\u0d9a\u0dca\u0dc0\u0dd3\u0db8\u0da7 \u0d94\u0dc0\u0dd4\u0db1\u0dca \u0db1\u0dd2\u0dc3\u0dd2 \u0db4\u0dd2\u0dba\u0dc0\u0dbb \u0db1\u0ddc\u0d9c\u0dad\u0dca \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dbb \u0dc3\u0dd2\u0da7\u0dd2\u0dba\u0dda\u0dba.\u0d91\u0dc4\u0dd2 \u0db4\u0dca\u200d\u0dbb\u0dad\u0dd2\u0db5\u0dbd\u0dba\u0d9a\u0dca \u0dbd\u0dd9\u0dc3 \u0d85\u0dad\u0dca\u200d\u0dba\u0dc0\u0dc1\u0dca\u200d\u0dba \u0dc3\u0dda\u0dc0\u0dcf\u0dc0\u0db1\u0dca \u0dc0\u0db1 \u0dc0\u0dd2\u0daf\u0dd4\u0dbd\u0dd2\u0dba, \u0d9c\u0dd1\u0dc3\u0dca, \u0d96\u0dc2\u0db0 \u0d87\u0dad\u0dd4\u0dc5\u0dd4 \u0d85\u0dad\u0dca\u200d\u0dba\u0dcf\u0dc0\u0dc1\u0dca\u200d\u0dba \u0dc3\u0dda\u0dc0\u0dcf\u0dc0\u0db1\u0dca \u0d85\u0d9b\u0dab\u0dca\u0da9\u0dc0 \u0dc3\u0db4\u0dba\u0dcf \u0d9c\u0dd0\u0db1\u0dd3\u0db8\u0da7 \u0db1\u0ddc\u0dc4\u0dd0\u0d9a\u0dd2 \u0dad\u0dad\u0dca\u0dad\u0dca\u0dc0\u0dba\u0d9a\u0dca \u0d8b\u0daf\u0dca\u0d9c\u0dad \u0dc0\u0dd3 \u0db8\u0dc4\u0da2\u0db1\u0dad\u0dcf\u0dc0 \u0db8\u0dd9\u0db1\u0dca\u0db8 \u0dbb\u0da7\u0daf \u0daf\u0dd0\u0da9\u0dd2 \u0d85\u0d9c\u0dcf\u0db0\u0dba\u0d9a\u0da7 \u0d87\u0daf \u0dc0\u0dd0\u0da7\u0dd4\u0dab\u0dd4 \u0db6\u0dc0\u0dad\u0dca \u0dad\u0dd3\u0db1\u0dca\u0daf\u0dd4\u0dc0\u0dda \u0dc3\u0db3\u0dc4\u0db1\u0dca \u0d9a\u0dbb \u0dad\u0dd2\u0db6\u0dda.\u0dbb\u0da7 \u0dad\u0dd4\u0dc5 \u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba\u0d9a\u0dca \u0db8\u0dad\u0dd4 \u0dc0\u0dd2\u0dba \u0dc4\u0dd0\u0d9a\u0dd2 \u0db6\u0dc0\u0da7 \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0db8\u0dd6\u0dbd\u0dca\u200d\u0dba \u0d85\u0dbb\u0db8\u0dd4\u0daf\u0dbd \u0d87\u0dad\u0dd4\u0dc5\u0dd4 \u0d86\u0dbb\u0dca\u0dae\u0dd2\u0d9a \u0dc0\u0dd2\u0dc1\u0dda\u0dc2\u0da5\u0dba\u0dd2\u0db1\u0dca \u0db8\u0dad \u0db4\u0dc5 \u0d9a\u0dbb \u0dad\u0dd2\u0db6\u0dd2\u0dba\u0daf\u0dd3\u0dad\u0dca \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc3\u0dd0\u0dbd\u0d9a\u0dd2\u0dbd\u0dd2\u0db8\u0dad\u0dca\u0dc0 \u0d9a\u0da7\u0dba\u0dd4\u0dad\u0dd4 \u0d9a\u0dc5 \u0d86\u0d9a\u0dcf\u0dbb\u0dba\u0d9a\u0dca \u0db4\u0dd9\u0db1\u0dd3 \u0db1\u0ddc\u0dba\u0db1 \u0db6\u0dc0\u0dad\u0dca \u0dc0\u0dad\u0dca\u0db8\u0db1\u0dca \u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba \u0db8\u0dd0\u0da9\u0dbd\u0dd3\u0db8\u0da7 \u0dad\u0db8\u0db1\u0dca \u0dc3\u0dd2\u0dba\u0dbd\u0dd4 \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c \u0d9c\u0dad\u0dca \u0db6\u0dc0\u0da7 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0d9a\u0dbb\u0db1\u0dd4 \u0dbd\u0db6\u0db1 \u0db4\u0dca\u200d\u0dbb\u0d9a\u0dcf\u0dc1 \u0db4\u0dd2\u0dc5\u0dd2\u0d9c\u0dad \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0dad\u0dca \u0db1\u0da9\u0dd4 \u0dad\u0dd3\u0db1\u0dca\u0daf\u0dd4\u0dc0\u0dda \u0dc3\u0db3\u0dc4\u0db1\u0dca \u0d9a\u0dbb \u0d87\u0dad.\u0db8\u0dda \u0dad\u0dd4\u0dc5\u0dd2\u0db1\u0dca \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0db8\u0dc4\u0da2\u0db1 \u0dc0\u0dd2\u0dc1\u0dca\u0dc0\u0dcf\u0dc3\u0dba \u0dc4\u0dcf \u0db7\u0dcf\u0dbb\u0dba \u0d9a\u0da9 \u0d9a\u0dbb\u0db8\u0dd2\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb \u0d87\u0dad\u0dd2 \u0db6\u0dc0\u0dad\u0dca \u0d92 \u0dad\u0dd4\u0dc5\u0dd2\u0db1\u0dca \u0d94\u0dc0\u0dd4\u0db1\u0dca \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0 \u0db8\u0d9c\u0dd2\u0db1\u0dca \u0dc3\u0dc4\u0dad\u0dd2\u0d9a \u0d9a\u0dbb \u0dad\u0dd2\u0db6\u0dd9\u0db1 \u0db8\u0dd6\u0dbd\u0dd2\u0d9a \u0db8\u0dd2\u0db1\u0dd2\u0dc3\u0dca \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb \u0dad\u0dd2\u0db6\u0dd9\u0db1 \u0db6\u0dc0\u0dad\u0dca \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0db4\u0dca\u200d\u0dbb\u0db8\u0dd4\u0d9b \u0db4\u0d82\u0da0 \u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0db6\u0dc4\u0dd4\u0dad\u0dbb \u0dc0\u0dd2\u0dba\u0dad\u0dd4\u0db1\u0dca\u0d9c\u0dda \u0dad\u0dd3\u0db1\u0dca\u0daf\u0dd4\u0dc0\u0dda \u0dc3\u0db3\u0dc4\u0db1\u0dca \u0d9a\u0dbb \u0dad\u0dd2\u0db6\u0dda.\u0d9a\u0dd9\u0dc3\u0dda\u0dc0\u0dd9\u0dad\u0dad\u0dca \u0db8\u0dda \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc0\u0db1\u0dca\u0daf\u0dd2 \u0d9c\u0dd9\u0dc0\u0db1 \u0dbd\u0dd9\u0dc3 \u0d85\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0db1\u0dd2\u0dba\u0ddd\u0d9c \u0db1\u0dd2\u0d9a\u0dd4\u0dad\u0dca \u0db1\u0ddc\u0d9a\u0dbb\u0db1 \u0db6\u0dc0 \u0dc3\u0db3\u0dc4\u0db1\u0dca \u0d9a\u0dc5 \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0db6\u0dc4\u0dd4\u0dad\u0dbb \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4\u0db1\u0dca \u0dc0\u0d9c \u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dc0\u0dd2\u0dc3\u0dd2\u0db1\u0dca \u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4\u0dc0\u0db1\u0dca\u0da7 \u0dbb\u0dd4\u0db4\u0dd2\u0dba\u0dbd\u0dca 150000/- \u0db6\u0dd0\u0d9c\u0dd2\u0db1\u0dca \u0db1\u0da9\u0dd4 \u0d9c\u0dcf\u0dc3\u0dca\u0dad\u0dd4 \u0d9c\u0dd9\u0dc0\u0dd2\u0dba \u0dba\u0dd4\u0dad\u0dd4 \u0db6\u0dc0 \u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0dc3\u0db3\u0dc4\u0db1\u0dca \u0d9a\u0dbb \u0d87\u0dad.\u0d9c\u0ddd\u0da8\u0dcf\u0db7\u0dba\u0d9c\u0dda \u0dbb\u0da2\u0dba \u0dbb\u0da7\u0da7 \u0d9a\u0dc5  \u0d86\u0dbb\u0dca\u0dae\u0dd2\u0d9a \u0db4\u0dcf\u0da9\u0dd4\u0dc0  \u0dc0\u0dd2\u0d9c\u0dab\u0db1\u0dba \u0d9a\u0dbb\u0db1\u0dca\u0db1\u0dd0\u0dba\u0dd2  \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0daf\u0dd4\u0db1\u0dca \u0db1\u0dd2\u0dba\u0ddd\u0d9c\u0dba\u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2\u0d9c\u0dda \u0dbb\u0da2\u0dba \u0dba\u0da7\u0dad\u0dda \u0d9c\u0dad\u0dca \u0dc0\u0dd0\u0dbb\u0daf\u0dd2 \u0d86\u0dbb\u0dca\u0dae\u0dd2\u0d9a \u0d9a\u0dc5\u0db8\u0db1\u0dcf\u0d9a\u0dbb\u0dab \u0dad\u0dd3\u0dbb\u0dab \u0db1\u0dd2\u0dc3\u0dcf \u0da2\u0db1\u0dad\u0dcf\u0dc0\u0d9c\u0dda \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d9a\u0da9\u0dc0\u0dd3 \u0d87\u0dad\u0dd0\u0dba\u0dd2 \u0db4\u0dc0\u0dc3\u0db8\u0dd2\u0db1\u0dca \u0d9c\u0ddc\u0db1\u0dd4\u0d9a\u0dc5 \u0db8\u0dd9\u0db8 \u0db8\u0dd4\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca 2 \u0dc0\u0dd2\u0db7\u0dcf\u0d9c \u0d9a\u0dd2\u0dbb\u0dd3\u0db8\u0da7 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0dda \u0db4\u0d82\u0da0 \u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0dac\u0dd4\u0dbd\u0dca\u0dbd \u0dad\u0dd3\u0dbb\u0dab\u0dba \u0d9a\u0dbb\u0db8\u0dd2\u0db1\u0dca \u0dc0\u0dc4\u0dcf\u0db8 \u0dc0\u0dd2\u0d9c\u0dab\u0db1\u0dba\u0d9a\u0dca \u0d9a\u0dbb\u0db1 \u0dbd\u0dd9\u0dc3\u0da7 (2022 \u0d94\u0d9a\u0dca\u0dad\u0ddc\u0db6\u0dbb\u0dca 07 \u0dc0\u0dd0\u0db1\u0dd2\u0daf\u0dcf) \u0dc0\u0dd2\u0d9c\u0dab\u0d9a\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0da7 \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba.\u0db4\u0dd9\u0dad\u0dca\u0dc3\u0db8\u0dca \u0dc0\u0dbd\u0dd2\u0db1\u0dca \u0dc0\u0d9c\u0d8b\u0dad\u0dca\u0dad\u0dbb\u0d9a\u0dcf\u0dbb \u0db4\u0dcf\u0dbb\u0dca\u0dc1\u0dc0\u0dba\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0d85\u0db4\u0dbb\u0dcf\u0db0 \u0db1\u0da9\u0dd4 \u0db4\u0dd0\u0dc0\u0dbb\u0dd3\u0db8\u0da7 \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dd0\u0dba\u0dd2, \u0d85\u0dbd\u0dca\u0dbd\u0dc3\u0dca \u0dc4\u0ddd \u0daf\u0dd4\u0dc2\u0dab \u0da0\u0ddc\u0daf\u0db1\u0dcf \u0dc0\u0dd2\u0db8\u0dbb\u0dca\u0dc1\u0db1 \u0d9a\u0ddc\u0db8\u0dd2\u0dc3\u0db8\u0da7 \u0db1\u0dd2\u0dba\u0ddd\u0d9c \u0d9a\u0dbb\u0db1 \u0dbd\u0dd9\u0dc3\u0daf  \u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4\u0dc0\u0db1\u0dca \u0d89\u0dbd\u0dca\u0dbd\u0dcf \u0dad\u0dd2\u0db6\u0dd4\u0dab\u0dd2.\u0dc0\u0dd2\u0d9c\u0dab\u0d9a\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 30 \u0dc0\u0dd0\u0db1\u0dd2 \u0daf\u0dd2\u0db1 \u0dc0\u0db1 \u0dc0\u0dd2\u0da7 \u0dc0\u0dd2\u0d9c\u0dab\u0db1\u0dba\u0d9a\u0dca \u0db4\u0dc0\u0dad\u0dca\u0dc0\u0dcf \u0dc0\u0dcf\u0dbb\u0dca\u0dad\u0dcf\u0dc0\u0d9a\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dd2\u0dbb\u0dd3\u0db8\u0da7,\u0da9\u0ddc\u0dbd\u0dbb\u0dba\u0da7 \u0dc3\u0dcf\u0db4\u0dda\u0d9a\u0dca\u0dc2\u0dc0  \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0dbb\u0dd4\u0db4\u0dd2\u0dba\u0dbd\u0dda \u0d85\u0d9c\u0dba \u0dbb\u0dd4\u0db4\u0dd2\u0dba\u0dbd\u0dca 203\u0d9a \u0db4\u0dc0\u0dad\u0dca\u0dc0\u0dcf\u0d9c\u0dd9\u0db1 \u0dba\u0dcf\u0db8 \u0dc3\u0dc4 \u0d8a\u0da7 \u0dc3\u0db8\u0dca\u0db6\u0db1\u0dca\u0db0 \u0dc3\u0dd2\u0dba\u0dbd\u0dd4 \u0d9a\u0dbb\u0dd4\u0dab\u0dd4.\u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0db8\u0dd6\u0dbd\u0dca\u200d\u0dba \u0d85\u0dbb\u0db8\u0dd4\u0daf\u0dbd\u0dda \u0dc3\u0dc4\u0dba \u0dbd\u0db6\u0dcf\u0d9c\u0dd0\u0db1\u0dd3\u0db8\u0dda \u0db4\u0dca\u200d\u0dbb\u0db8\u0dcf\u0daf\u0dba \u0dc3\u0dc4 \u0d8a\u0da7 \u0dc3\u0db8\u0dca\u0db6\u0db1\u0dca\u0db0 \u0dc3\u0dd2\u0dba\u0dbd\u0dd4 \u0d9a\u0dbb\u0dd4\u0dab\u0dd4.\u0dc0\u0dd2\u0daf\u0dda\u0dc1 \u0dc3\u0d82\u0da0\u0dd2\u0dad \u0db7\u0dcf\u0dc0\u0dd2\u0dad\u0dcf \u0d9a\u0dbb\u0db8\u0dd2\u0db1\u0dca 2022 \u0da2\u0db1\u0dc0\u0dcf\u0dbb\u0dd2 18 \u0dc0\u0db1 \u0daf\u0dd2\u0db1 \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf \u0da9\u0ddc\u0dbd\u0dbb\u0dca \u0db8\u0dd2\u0dbd\u0dd2\u0dba\u0db1 500 \u0d9a \u0dc3\u0dca\u0dc0\u0ddb\u0dbb\u0dd3\u0dad\u0dca\u0dc0 \u0db6\u0dd0\u0db3\u0dd4\u0db8\u0dca\u0d9a\u0dbb \u0db4\u0dd2\u0dba\u0dc0\u0dd3\u0db8\u0da7 \u0d85\u0daf\u0dcf\u0dc5 \u0dc3\u0dd2\u0dba\u0dbd\u0dd4 \u0d9a\u0dbb\u0dd4\u0dab\u0dd4\u0d91\u0dc0\u0dd0\u0db1\u0dd2 \u0d9c\u0dd9\u0dc0\u0dd3\u0db8\u0dca \u0db8\u0d9f\u0dd2\u0db1\u0dca  \u0db8\u0dc4 \u0db6\u0dd0\u0d82\u0d9a\u0dd4\u0dc0\u0da7 \u0dc3\u0dd2\u0daf\u0dd4\u0dc0\u0dd6 \u0db4\u0dcf\u0da9\u0dd4\u0dc0 \u0db4\u0dd2\u0dc5\u0dd2\u0db6\u0db3 \u0dc0\u0dd2\u0d9c\u0dab\u0db1\u0dba\u0d9a\u0dca.\u0d92\u0dc0\u0d9a\u0da7 \u0db8\u0dd9\u0db8 \u0db4\u0dd9\u0dad\u0dca\u0dc3\u0db8\u0dca \u0dc0\u0dd2\u0db7\u0dcf\u0d9c\u0dba\u0da7 \u0d85\u0dc0\u0dc3\u0dbb \u0daf\u0dd4\u0db1\u0dca \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0db1\u0dca\u0dad \u0da2\u0dba\u0dc3\u0dd6\u0dbb\u0dd2\u0dba \u0db4\u0dca\u200d\u0dbb\u0db8\u0dd4\u0d9b \u0db4\u0d82\u0da0 \u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0dac\u0dd4\u0dbd\u0dca\u0dbd \u0dc0\u0dd2\u0d9c\u0dab\u0d9a\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0da7 \u0db1\u0dd2\u0dba\u0ddd\u0d9c \u0d9a\u0dbb \u0dad\u0dd2\u0db6\u0dd4\u0dab\u0dda, \u0dc0\u0dc4\u0dcf\u0db8  \u0db8\u0dd9\u0db8 \u0d9a\u0dbb\u0dab\u0dd4 \u0d9c\u0dd0\u0db1 \u0dc0\u0dd2\u0d9c\u0dab\u0db1\u0dba\u0d9a\u0dca \u0dc3\u0dd2\u0daf\u0dd4\u0d9a\u0dbb 2022 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 30 \u0dc0\u0dd0\u0db1\u0dd2\u0daf\u0dcf\u0da7 \u0db4\u0dd9\u0dbb \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dab\u0dba\u0da7 \u0dc0\u0dcf\u0dbb\u0dca\u0dad\u0dcf \u0d9a\u0dbb\u0db1 \u0dbd\u0dd9\u0dc3\u0dba\u0dd2.\u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd \u0dc0\u0dad\u0dca\u0db8\u0db1\u0dca \u0db8\u0dc4 \u0db6\u0dd0\u0d82\u0d9a\u0dd4 \u0d85\u0db0\u0dd2\u0db4\u0dad\u0dd2 \u0d86\u0da0\u0dcf\u0dbb\u0dca\u0dba \u0db1\u0db1\u0dca\u0daf\u0dbd\u0dcf\u0dbd\u0dca \u0dc0\u0dd3\u0dbb\u0dc3\u0dd2\u0d82\u0dc4\u0da7 \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dc0\u0dda  \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2, \u0dc4\u0dd2\u0da7\u0db4\u0dd4 \u0db8\u0dd4\u0daf\u0dbd\u0dca \u0d85\u0db8\u0dcf\u0dad\u0dca\u200d\u0dba \u0db8\u0dc4\u0dd2\u0db1\u0dca\u0daf \u0dbb\u0dcf\u0da2\u0db4\u0d9a\u0dca\u0dc2, \u0db6\u0dd0\u0dc3\u0dd2\u0dbd\u0dca \u0dbb\u0dcf\u0da2\u0db4\u0d9a\u0dca\u0dc2, \u0d9a\u0dd0\u0db6\u0dd2\u0db1\u0da7\u0dca \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dd4\u0db1\u0dca, \u0db8\u0dc4\u0db6\u0dd0\u0d82\u0d9a\u0dd4\u0dc0\u0dda \u0db8\u0dd4\u0daf\u0dbd\u0dca \u0db8\u0dab\u0dca\u0da9\u0dbd\u0dba, \u0dc4\u0dd2\u0da7\u0db4\u0dd4 \u0d85\u0db0\u0dd2\u0db4\u0dad\u0dd2\u0dc0\u0dbb\u0dd4\u0db1\u0dca \u0daf\u0dd9\u0daf\u0dd9\u0db1\u0dcf, \u0dc3\u0dc4 \u0db7\u0dcf\u0dab\u0dca\u0da9\u0dcf\u0d9c\u0dcf\u0dbb \u0dbd\u0dda\u0d9a\u0db8\u0dca \u0d91\u0dc3\u0dca.\u0d86\u0dbb\u0dca \u0d85\u0da7\u0dd2\u0d9c\u0dbd \u0dba\u0db1 \u0db8\u0dc4\u0dad\u0dca\u0dc0\u0dbb\u0dd4\u0db1\u0dca \u0dba\u0ddc\u0db8\u0dd4\u0d9a\u0dbb \u0d87\u0dad\u0dd2 \u0dc3\u0dd2\u0dba\u0dbd\u0dd4\u0db8 \u0dbd\u0dd2\u0db4\u0dd2 \u0dc4\u0dcf \u0db1\u0dd2\u0dbb\u0dca\u0daf\u0dda\u0dc1 2022 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 30 \u0dc0\u0db1\u0daf\u0dcf \u0dc0\u0db1 \u0dc0\u0dd2\u0da7 \u0d85\u0db0\u0dd2\u0d9a\u0dbb\u0dab\u0dba\u0da7 \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1 \u0dbd\u0dd9\u0dc3\u0dba\u0dd2.\u0db8\u0dc4\u0dd2\u0db1\u0dca\u0daf \u0dbb\u0dcf\u0da2\u0db4\u0d9a\u0dca\u0dc2 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d86\u0dbb\u0dca\u0dae\u0dd2\u0d9a\u0dba\u0da7 \u0daf\u0dd0\u0d9a\u0dca\u0dc0\u0dd6 \u0daf\u0dcf\u0dba\u0d9a\u0dad\u0dca\u0dc0\u0dba \u0db4\u0dca\u200d\u0dbb\u0dc3\u0dca\u0dae\u0dcf\u0dbb 7\u0d9a\u0dd2\u0db1\u0dca\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0d85\u0dbb\u0dca\u0db6\u0dd4\u0daf\u0dba: \u0dba\u0dd4\u0daf \u0dc0\u0dd3\u0dbb\u0dba\u0dd2\u0db1\u0dca \u0daf\u0dd4\u0dc2\u0dca\u0da7\u0dba\u0db1\u0dca \u0db6\u0dc0\u0da7 \u0db4\u0dad\u0dca\u0dc0\u0dd6 \u0dc4\u0dd0\u0da7\u0dd2\u0dbb\u0dcf\u0da2\u0db4\u0d9a\u0dca\u0dc2\u0dc0\u0dbb\u0dd4\u0db1\u0dca\u0da7 \u0db1\u0db4\u0dd4\u0dbb\u0dd4 \u0dc0\u0dd6 \u0db1\u0dc0\u0dba:\u0d85\u0db4\u0dca\u200d\u0dbb\u0dda\u0dbd\u0dca,\u0db8\u0dd0\u0dba\u0dd2,\u0da2\u0dd4\u0db1\u0dd2,\u0da2\u0dd4\u0dbd\u0dd2 9 \u0db8\u0ddc\u0d9a\u0daf \u0dc0\u0dd4\u0dab\u0dda ?\u0dc3\u0db6\u0dd0\u0db3\u0dd2 \u0dc0\u0dd2\u0dc2\u0dba\u0dba\u0db1\u0dca\u0d86\u0dbb\u0dca\u0dae\u0dd2\u0d9a\u0dba\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2\u0d8b\u0daf\u0dca\u0d9d\u0ddd\u0dc2\u0dab\u0dba\u0dc0\u0dd2\u0dbb\u0ddd\u0db0\u0dad\u0dcf\u0dc0\u0db8\u0dda \u0db4\u0dd4\u0dc0\u0dad\u0da7 \u0dc3\u0db8\u0dca\u0db6\u0db1\u0dca\u0db0 \u0dad\u0dc0\u0dad\u0dca \u0dc0\u0dd2\u0dc3\u0dca\u0dad\u0dbb\u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2: \u0da2\u0db1\u0dcf\u0db0\u0dd2\u0db4\u0dad\u0dd2 \u0dba\u0da7\u0dad\u0dda \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d86\u0dbb\u0dca\u0dae\u0dd2\u0d9a\u0dba \u0db4\u0dca\u200d\u0dbb\u0dc3\u0dca\u0dad\u0dcf\u0dbb 7 \u0d9a\u0dd2\u0db1\u0dca2022 \u0da2\u0dd6\u0dbd\u0dd2 14\u0dbb\u0da7 \u0dc3\u0dc4 \u0da2\u0db1\u0dad\u0dcf\u0dc0 \u0db6\u0d82\u0d9a\u0ddc\u0dbd\u0ddc\u0dad\u0dca \u0d9a\u0dd2\u0dbb\u0dd3\u0db8\u0da7 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0dd9\u0d9a\u0dd4 \u0d9a\u0dd9\u0dbb\u0dda2022 \u0da2\u0dd6\u0dbd\u0dd2 27\u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2:\u0dba\u0dd4\u0daf \u0d85\u0db4\u0dbb\u0dcf\u0db0 \u0da0\u0ddd\u0daf\u0db1\u0dcf \u0db8\u0dad \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dca\u0db1\u0dd0\u0dba\u0dd2 \u0dc3\u0dd2\u0d82\u0d9c\u0db4\u0dca\u0db4\u0dd6\u0dbb\u0dd4 \u0db1\u0dd3\u0dad\u0dd2\u0db4\u0dad\u0dd2\u0da7 \u0db4\u0dd0\u0db8\u0dd2\u0dab\u0dd2\u0dbd\u0dca\u0dbd\u0d9a\u0dca2022 \u0da2\u0dd6\u0dbd\u0dd2 25\u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2: \u0db4\u0dd2\u0da7\u0dd4\u0dc0\u0dc4\u0dbd\u0dca \u0d9a\u0dd9\u0dbb\u0dd9\u0db1 \u0dbb\u0dcf\u0da2\u0dca\u200d\u0dba \u0db1\u0dcf\u0dba\u0d9a\u0dba\u0dd2\u0db1\u0dca\u0da7 \u0d89\u0db1\u0dca\u0db4\u0dc3\u0dd4 \u0dc3\u0dd2\u0daf\u0dd4\u0dc0\u0db1\u0dca\u0db1\u0dda \u0d9a\u0dd4\u0db8\u0d9a\u0dca \u0daf?2022 \u0da2\u0dd6\u0dbd\u0dd2 28\u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2: \u0db0\u0dd4\u0dbb\u0d9a\u0dcf\u0dbd\u0dba \u0dad\u0dd4\u0dc5 \u0dc3\u0dd2\u0daf\u0dd4 \u0d9a\u0dc5\u0dda \u0db8\u0ddc\u0db1\u0dc0\u0daf ?2022 \u0da2\u0dd6\u0dbd\u0dd2 16\u0db4\u0dca\u200d\u0dbb\u0db0\u0dcf\u0db1 \u0db4\u0dd4\u0dc0\u0dad\u0d8a\u0dc1\u0dca\u200d\u0dbb\u0dcf\u0dba\u0dbd\u0dba \u0dc3\u0dc4 \u0dc4\u0db8\u0dcf\u0dc3\u0dca \u0dc3\u0d82\u0dc0\u0dd2\u0db0\u0dcf\u0db1\u0dba \u0d85\u0dad\u0dbb \u0dc3\u0dd2\u0dc0\u0dca \u0daf\u0dd2\u0db1 \u0dc3\u0da7\u0db1\u0dca \u0dc0\u0dd2\u0dbb\u0dcf\u0db8\u0dba \u0d87\u0dbb\u0db9\u0dda\u0db4\u0dd0\u0dba 3 \u0d9a\u0da7 \u0db4\u0dd9\u0dbb'\u0db8\u0db8 \u0dbd\u0dd2\u0dba\u0db1 \u0dc4\u0dd0\u0da7\u0dd2': \u0dc3\u0dd4\u0db8\u0dd4\u0daf\u0dd4 \u0db1\u0dd2\u0dbb\u0dcf\u0d9c\u0dd3 \u0dc3\u0dd9\u0db1\u0dd9\u0dc0\u0dd2\u0dbb\u0dad\u0dca\u0db1\u0db4\u0dd0\u0dba 3 \u0d9a\u0da7 \u0db4\u0dd9\u0dbb\u0db6\u0dd2\u0dbd \u0db1\u0ddc\u0d9c\u0dd9\u0dc0\u0dcf \u0dc0\u0dd2\u0daf\u0dd4\u0dbd\u0dd2\u0dba \u0dc0\u0dd2\u0dc3\u0db1\u0dca\u0db0\u0dd2 \u0d9a\u0dc5 \u0db8\u0dd2\u0dbd\u0dd2\u0dba\u0db1 \u0db7\u0dcf\u0d9c\u0dba\u0d9a\u0da7 \u0dc0\u0dd0\u0da9\u0dd2 \u0db4\u0dd2\u0dbb\u0dd2\u0dc3\u0da7 \u0d94\u0db6\u0dad\u0dca \u0d91\u0d9a\u0dad\u0dd4 \u0dc0\u0dd9\u0dba\u0dd2 \u0daf?\u0db4\u0dd0\u0dba 7 \u0d9a\u0da7 \u0db4\u0dd9\u0dbb\u0dc0\u0dd2\u0dc1\u0dda\u0dc2\u0dcf\u0d82\u0d9c\u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba\u0da7 \u0dc0\u0d9c\u0d9a\u0dd2\u0dc0 \u0dba\u0dd4\u0dad\u0dca\u0dad\u0db1\u0dca\u0d9c\u0dda \u0db4\u0dca\u200d\u0dbb\u0da2\u0dcf \u0d85\u0dba\u0dd2\u0dad\u0dd2\u0dba \u0d85\u0dc4\u0ddd\u0dc3\u0dd2 \u0d9a\u0dc5 \u0dc4\u0dd0\u0d9a\u0dd2\u0daf?2023 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 23\u0dc1\u0dad\u0dc0\u0dbb\u0dca\u0dc2\u0dba\u0d9a \u0db4\u0da7\u0db1\u0dca \u0daf\u0dd2\u0dc0\u0dba\u0dd2\u0db1\u0da7\u0db8 \u0db1\u0dd4\u0dc0\u0dab \u0db6\u0dd9\u0daf\u0db1 \u0daf\u0dd0\u0db1\u0dd4\u0db8\u0dca \u0dba\u0dcf\u0dad\u0dca\u200d\u0dbb\u0dcf\u0dc02023 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 20\u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0dc3\u0dde\u0d9b\u0dca\u200d\u0dba \u0dc3\u0dda\u0dc0\u0dcf\u0dc0\u0da7 \u0d91\u0d9a\u0dca\u0dc0\u0dd6 \u0dc0\u0dd2\u0daf\u0dd9\u0dc3\u0dca \u0dc0\u0ddb\u0daf\u0dca\u200d\u0dba\u0dc0\u0dbb\u0dd4\u0db1\u0dca \u0dc0\u0dd0\u0da9\u0dd2 \u0db8 \u0dc3\u0d82\u0d9b\u0dca\u200d\u0dba\u0dcf\u0dc0\u0d9a\u0dca \u0db4\u0dd0\u0db8\u0dd2\u0dab\u0dd2 \u0dbb\u0da7\u0dc0\u0dbd\u0dca 5 \u0d85\u0dad\u0dbb\u0da7 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc02023 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 17COPE: \u0dc4\u0dc3\u0dca\u0dad \u0dc3\u0d82\u0da5\u0dcf\u0dc0 \u0d9c\u0dd0\u0db1 \u0dc3\u0db7\u0dcf\u0db4\u0dad\u0dd2 \u0db8\u0dc4\u0dcf\u0da0\u0dcf\u0dbb\u0dca\u0dba \u0dbb\u0d82\u0da2\u0dd2\u0dad\u0dca \u0db6\u0dab\u0dca\u0da9\u0dcf\u0dbb \u0d9a\u0dd2\u0dba\u0db1\u0dca\u0db1\u0dda \u0d9a\u0dd4\u0db8\u0d9a\u0dca\u0daf ?2023 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 1720 \u0dc0\u0db1 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0dd2\u0db1\u0db8\u0dcf \u0dc3\u0db8\u0dca\u0db8\u0dcf\u0db1 \u0d8b\u0dbd\u0dd9\u0dc5: '\u0da2\u0db1\u0db4\u0dad\u0dd2\u0da7 \u0dc0\u0dd0\u0dbb\u0daf\u0dd4\u0dab\u0dd4 \u0dad\u0dd0\u0db1\u0dca' \u0dad\u0dd2\u0db6\u0dd4\u0dab\u0dcf \u0daf? 2023 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 16\u0dc0\u0dd0\u0da9\u0dd2\u0db4\u0dd4\u0dbb\u0db8 \u0d9a\u0dd2\u0dba\u0dd0\u0dc0\u0dd61\u0d8a\u0dc1\u0dca\u200d\u0dbb\u0dcf\u0dba\u0dbd\u0dba \u0dc3\u0dc4 \u0dc4\u0db8\u0dcf\u0dc3\u0dca \u0dc3\u0d82\u0dc0\u0dd2\u0db0\u0dcf\u0db1\u0dba \u0d85\u0dad\u0dbb \u0dc3\u0dd2\u0dc0\u0dca \u0daf\u0dd2\u0db1 \u0dc3\u0da7\u0db1\u0dca \u0dc0\u0dd2\u0dbb\u0dcf\u0db8\u0dba \u0d87\u0dbb\u0db9\u0dda2\u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba\u0da7 \u0dc0\u0d9c\u0d9a\u0dd2\u0dc0 \u0dba\u0dd4\u0dad\u0dca\u0dad\u0db1\u0dca\u0d9c\u0dda \u0db4\u0dca\u200d\u0dbb\u0da2\u0dcf \u0d85\u0dba\u0dd2\u0dad\u0dd2\u0dba \u0d85\u0dc4\u0ddd\u0dc3\u0dd2 \u0d9a\u0dc5 \u0dc4\u0dd0\u0d9a\u0dd2\u0daf?3\u0db6\u0dd2\u0dbd \u0db1\u0ddc\u0d9c\u0dd9\u0dc0\u0dcf \u0dc0\u0dd2\u0daf\u0dd4\u0dbd\u0dd2\u0dba \u0dc0\u0dd2\u0dc3\u0db1\u0dca\u0db0\u0dd2 \u0d9a\u0dc5 \u0db8\u0dd2\u0dbd\u0dd2\u0dba\u0db1 \u0db7\u0dcf\u0d9c\u0dba\u0d9a\u0da7 \u0dc0\u0dd0\u0da9\u0dd2 \u0db4\u0dd2\u0dbb\u0dd2\u0dc3\u0da7 \u0d94\u0db6\u0dad\u0dca \u0d91\u0d9a\u0dad\u0dd4 \u0dc0\u0dd9\u0dba\u0dd2 \u0daf?4ICC \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dca\u200d\u0dbb\u0dd2\u0d9a\u0da7\u0dca \u0dad\u0dc4\u0db1\u0db8 \u0d85\u0d9b\u0dab\u0dca\u0da9\u0dc0: \u0db4\u0db1\u0dc0\u0db1\u0dd4 \u0dbd\u0dd0\u0db6\u0dd6 \u0d9a\u0ddc\u0db1\u0dca\u0daf\u0dda\u0dc3\u0dd2 \u0db8\u0ddc\u0db1\u0dc0\u0dcf\u0daf ?5'\u0db8\u0db8 \u0dbd\u0dd2\u0dba\u0db1 \u0dc4\u0dd0\u0da7\u0dd2': \u0dc3\u0dd4\u0db8\u0dd4\u0daf\u0dd4 \u0db1\u0dd2\u0dbb\u0dcf\u0d9c\u0dd3 \u0dc3\u0dd9\u0db1\u0dd9\u0dc0\u0dd2\u0dbb\u0dad\u0dca\u0db1",
    "\u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba \u0db4\u0dd2\u0dc5\u0dd2\u0db6\u0db3 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dad\u0dd3\u0db1\u0dca\u0daf\u0dd4\u0dc0: \u0db8\u0dd3\u0dc5\u0d9f\u0da7 \u0dc3\u0dd2\u0daf\u0dd4\u0dc0\u0db1\u0dca\u0db1\u0dda \u0d9a\u0dd4\u0db8\u0d9a\u0dca \u0daf?7 \u0d94\u0d9a\u0dca\u0dad\u0ddd\u0db6\u0dbb\u0dca 2022\u0dba\u0dcf\u0dc0\u0dad\u0dca\u0d9a\u0dcf\u0dbd\u0dd3\u0db1\u0dc0\u0dd3 \u0d87\u0dad 15 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 2023\u0da1\u0dcf\u0dba\u0dcf\u0dbb\u0dd6\u0db4 \u0db8\u0dd6\u0dbd\u0dcf\u0dc1\u0dca\u200d\u0dbb\u0dba, NurPhoto\u0dbb\u0da7 \u0dad\u0dd4\u0dc5 \u0db8\u0dad\u0dd4 \u0dc0\u0dd3 \u0dad\u0dd2\u0db6\u0dd9\u0db1 \u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba\u0da7 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2, \u0dc4\u0dd2\u0da7\u0db4\u0dd4 \u0db8\u0dd4\u0daf\u0dbd\u0dca \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dd4\u0db1\u0dca \u0dc0\u0db1 \u0db8\u0dc4\u0dd2\u0db1\u0dca\u0daf \u0dbb\u0dcf\u0da2\u0db4\u0d9a\u0dca\u0dc2, \u0db6\u0dd0\u0dc3\u0dd2\u0dbd\u0dca \u0dbb\u0dcf\u0da2\u0db4\u0d9a\u0dca\u0dc2 \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0dca \u0dc0\u0d9c\u0d9a\u0dd2\u0dc0 \u0dba\u0dd4\u0dad\u0dd4 \u0dba\u0dd0\u0dba\u0dd2 \u0dad\u0dd3\u0db1\u0dca\u0daf\u0dd4 \u0d9a\u0dc5 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0d91\u0db8 \u0db4\u0dd2\u0dbb\u0dd2\u0dc3 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb \u0d87\u0dad\u0dd0\u0dba\u0dd2 (\u0db1\u0ddc\u0dc0\u0dd0\u0db8\u0dca\u0db6\u0dbb\u0dca 14 \u0dc0\u0dd0\u0db1\u0dd2\u0daf\u0dcf) \u0dad\u0dd3\u0db1\u0dca\u0daf\u0dd4 \u0d9a\u0dc5\u0dda\u0dba.\u0dc4\u0dd2\u0da7\u0db4\u0dd4 \u0db8\u0dc4 \u0db6\u0dd0\u0d82\u0d9a\u0dd4 \u0d85\u0db0\u0dd2\u0db4\u0dad\u0dd2\u0dc0\u0dbb\u0dd4\u0db1\u0dca \u0dc0\u0db1 \u0d85\u0da2\u0dd2\u0dad\u0dca \u0db1\u0dd2\u0dc0\u0dcf\u0da9\u0dca \u0d9a\u0db6\u0dca\u0dbb\u0dcf\u0dbd\u0dca, \u0db8\u0dc4\u0dcf\u0da0\u0dcf\u0dbb\u0dca\u0dba \u0da9\u0db6\u0dca\u0dbd\u0dd2\u0dc0\u0dca.\u0da9\u0dd3.\u0dbd\u0d9a\u0dca\u0dc2\u0dca\u0db8\u0db1\u0dca, \u0db8\u0dd4\u0daf\u0dbd\u0dca \u0d85\u0db8\u0dcf\u0dad\u0dca\u200d\u0dba\u0dcf\u0d82\u0dc1\u0dba\u0dda \u0dc4\u0dd2\u0da7\u0db4\u0dd4 \u0dbd\u0dda\u0d9a\u0db8\u0dca \u0d91\u0dc3\u0dca.\u0d86\u0dbb\u0dca.\u0d86\u0da7\u0dd2\u0d9c\u0dbd, \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0dbd\u0dda\u0d9a\u0db8\u0dca \u0db4\u0dd3.\u0db6\u0dd3.\u0da2\u0dba\u0dc3\u0dd4\u0db1\u0dca\u0daf\u0dbb, \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db8\u0dc4 \u0db6\u0dd0\u0d82\u0d9a\u0dd4\u0dc0\u0dda \u0db8\u0dd6\u0dbd\u0dca\u200d\u0dba \u0db8\u0dab\u0dca\u0da9\u0dbd\u0dba \u0dba\u0db1 \u0db4\u0dd2\u0dbb\u0dd2\u0dc3 \u0dc0\u0dd2\u0dc3\u0dd2\u0db1\u0dca \u0db8\u0dd6\u0dbd\u0dd2\u0d9a \u0db8\u0dd2\u0db1\u0dd2\u0dc3\u0dca \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb \u0d87\u0dad\u0dd2 \u0db6\u0dc0 \u0d85\u0d9c \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0db1\u0dca\u0dad \u0da2\u0dba\u0dc3\u0dd6\u0dbb\u0dd2\u0dba \u0db4\u0dca\u200d\u0dbb\u0db8\u0dd4\u0d9b \u0db4\u0d82\u0da0 \u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0db6\u0dc4\u0dd4\u0dad\u0dbb \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4 \u0db8\u0dd9\u0dc4\u0dd2\u0daf\u0dd3 \u0dad\u0dd3\u0db1\u0dca\u0daf\u0dd4 \u0d9a\u0dc5\u0dc4.\u0dc3\u0db8\u0dcf\u0da2 \u0db8\u0dcf\u0db0\u0dca\u200d\u0dba \u0d94\u0dc3\u0dca\u0dc3\u0dda \u0db6\u0ddc\u0dc4\u0ddd \u0daf\u0dd9\u0db1\u0dd9\u0d9a\u0dd4 \u0dc0\u0dd2\u0db8\u0dc3\u0dcf \u0dad\u0dd2\u0db6\u0dd4\u0dab\u0dda \u0db8\u0dd9\u0db8 \u0dad\u0dd3\u0db1\u0dca\u0daf\u0dd4\u0dc0\u0dad\u0dca \u0dc3\u0db8\u0d9c \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca\u0da7 \u0daf\u0dac\u0dd4\u0dc0\u0db8\u0dca \u0db1\u0dd2\u0dba\u0db8 \u0d9a\u0dd2\u0dbb\u0dd3\u0db8\u0d9a\u0dca \u0dc4\u0ddd \u0d94\u0dc0\u0dd4\u0db1\u0dca\u0d9c\u0dd9\u0db1\u0dca \u0dc0\u0db1\u0dca\u0daf\u0dd2 \u0d85\u0dba \u0d9a\u0dbb \u0d9c\u0dd0\u0db1\u0dd3\u0db8\u0d9a\u0dca \u0d9a\u0dc5 \u0dc4\u0dd0\u0d9a\u0dd2 \u0daf \u0dba\u0db1\u0dca\u0db1 \u0db4\u0dd2\u0dc5\u0dd2\u0db6\u0db3\u0dc0\u0dba.\u0d92 \u0d85\u0db1\u0dd4\u0dc0 \u0db8\u0dd9\u0dc4\u0dd2 \u0db1\u0dd3\u0dad\u0dd2\u0db8\u0dba \u0db4\u0dc3\u0dd4\u0db6\u0dd2\u0db8 \u0db4\u0dd2\u0dc5\u0dd2\u0db6\u0db3\u0dc0 \u0dc3\u0dc4 \u0db8\u0dd3\u0dc5\u0d9f\u0da7 \u0dc3\u0dd2\u0daf\u0dd4\u0dc0\u0db1\u0dca\u0db1\u0dda \u0d9a\u0dd4\u0db8\u0d9a\u0dca \u0daf \u0dba\u0db1\u0dca\u0db1 \u0db4\u0dd2\u0dc5\u0dd2\u0db6\u0db3\u0dc0 \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd, \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5 \u0dba\u0dd6.\u0d86\u0dbb\u0dca \u0daf \u0dc3\u0dd2\u0dbd\u0dca\u0dc0\u0dcf\u0d9c\u0dd9\u0db1\u0dca \u0dc0\u0dd2\u0db8\u0dc3\u0dcf \u0dc3\u0dd2\u0da7\u0dd2\u0dba\u0dd9\u0db8\u0dd4.\"\u0d94\u0dc0\u0dd4\u0db1\u0dca [\u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca] \u0dc0\u0d9c\u0d9a\u0dd2\u0dba \u0dba\u0dd4\u0dad\u0dd4\u0dba\u0dd2 \u0d9a\u0dd2\u0dba\u0dbd\u0dcf \u0dad\u0db8\u0dcf \u0dad\u0dd3\u0db1\u0dca\u0daf\u0dd4\u0dc0 \u0daf\u0dd3\u0dbd\u0dcf \u0dad\u0dd2\u0dba\u0dd9\u0db1\u0dca\u0db1\u0dda. \u0dc0\u0d9c\u0d9a\u0dd2\u0dc0 \u0dba\u0dd4\u0dad\u0dd4 \u0db1\u0db8\u0dca \u0db8\u0dd2\u0db1\u0dd2\u0dc3\u0dca\u0dc3\u0dd4\u0db1\u0dca\u0da7 \u0d92 \u0db4\u0dd2\u0dc5\u0dd2\u0db6\u0db3 \u0db1\u0da9\u0dd4 \u0daf\u0dbd\u0dcf \u0d92 \u0d85\u0dba\u0d9c\u0dd9\u0db1\u0dca \u0dc0\u0db1\u0dca\u0daf\u0dd2 \u0d89\u0dbd\u0dca\u0dbd\u0dd3\u0db8\u0d9a\u0dca \u0d9a\u0dbb\u0db1\u0dca\u0db1 \u0db4\u0dd4\u0dc5\u0dd4\u0dc0\u0db1\u0dca. \u0dc0\u0dd9\u0db1\u0db8 \u0dc0\u0db1\u0dca\u0daf\u0dd2 \u0db1\u0da9\u0dd4 \u0daf\u0dcf\u0dbd\u0dcf.\"\"\u0d91\u0d9a\u0dca \u0d91\u0d9a\u0dca \u0db4\u0dd4\u0daf\u0dca\u0d9c\u0dbd\u0dba\u0dcf\u0d9c\u0dda \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca\u0dc0\u0dbd\u0da7 \u0db1\u0dd9\u0db8\u0dda \u0db4\u0ddc\u0daf\u0dd4\u0dc0\u0dda \u0db1\u0da9\u0dd4 \u0dad\u0dd3\u0db1\u0dca\u0daf\u0dd4\u0dc0 \u0daf\u0dd3\u0dbd\u0dcf \u0dad\u0dd2\u0dba\u0dd9\u0db1\u0dca\u0db1\u0dda, \u0dbb\u0da7\u0dda \u0dc4\u0dd0\u0db8\u0ddd\u0d9c\u0dd9\u0db8 \u0db8\u0dd4\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d9a\u0da9\u0dc0\u0dd4\u0dab\u0dcf \u0d9a\u0dd2\u0dba\u0dbd\u0dcf \u0dad\u0db8\u0dcf \u0db8\u0dda \u0dad\u0dd3\u0db1\u0dca\u0daf\u0dd4\u0dc0 \u0daf\u0dd3\u0dbd\u0dcf \u0dad\u0dd2\u0dba\u0dd9\u0db1\u0dca\u0db1\u0dda.  \u0d92 \u0dad\u0dd4\u0dc5\u0dd2\u0db1\u0dca \u0dad\u0db8\u0db1\u0dca\u0da7 [\u0d91\u0d9a\u0dca \u0d91\u0d9a\u0dca \u0db4\u0dd4\u0daf\u0dca\u0d9c\u0dbd\u0dba\u0dcf\u0da7 \u0dad\u0db1\u0dd2 \u0dad\u0db1\u0dd2\u0dc0] \u0db4\u0dcf\u0da9\u0dd4\u0dc0\u0d9a\u0dca \u0dc0\u0dd4\u0dab\u0dcf \u0d9a\u0dd2\u0dba\u0dbd\u0dcf \u0d9a\u0dd2\u0dba\u0db8\u0dd4... \u0dc0\u0dd2\u0dc1\u0dcf\u0dbd \u0db8\u0dd4\u0dbd\u0dca\u200d\u0dba\u0db8\u0dba  \u0dc4\u0dcf\u0db1\u0dd2\u0dba\u0d9a\u0dca \u0d9a\u0ddc\u0dc4\u0dda \u0dc4\u0dbb\u0dd2 \u0dc0\u0dd9\u0dbd\u0dcf \u0dad\u0dd2\u0dba\u0dd9\u0db1\u0dc0\u0dcf \u0db1\u0db8\u0dca \u0d92\u0d9c\u0ddc\u0dbd\u0dca\u0dbd\u0db1\u0dca\u0da7 [\u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca\u0da7] \u0dc0\u0dd2\u0dbb\u0dd4\u0daf\u0dca\u0db0\u0dc0 \u0db1\u0da9\u0dd4 \u0daf\u0dcf\u0db1\u0dca\u0db1 \u0db4\u0dd4\u0dc5\u0dd4\u0dc0\u0db1\u0dca.\"\u0db8\u0dd9\u0db8 \u0db1\u0da9\u0dd4 \u0dc3\u0dd2\u0dc0\u0dd2\u0dbd\u0dca \u0dc0\u0dcf\u0dab\u0dd2\u0da2 \u0d85\u0db0\u0dd2\u0d9a\u0dbb\u0dab\u0dba\u0d9a \u0dc4\u0ddd \u0daf\u0dd2\u0dc3\u0dcf \u0d85\u0db0\u0dd2\u0d9a\u0dbb\u0dab\u0dba \u0db4\u0dd0\u0dc0\u0dbb\u0dd2\u0dba \u0dc4\u0dd0\u0d9a\u0dd2 \u0db6\u0dc0 \u0d94\u0dc4\u0dd4 \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.\u0d92 \u0d85\u0db1\u0dd4\u0dc0 \u0db8\u0dd9\u0db8 \u0d86\u0dbb\u0dca\u0dae\u0dd2\u0d9a \u0dad\u0dd3\u0dbb\u0dab \u0d9c\u0dd0\u0db1\u0dd3\u0db8 \u0dad\u0dd4\u0dc5 \u0dc3\u0dd8\u0da2\u0dd4\u0dc0 \u0dad\u0db8\u0db1\u0dca\u0da7 \u0d86\u0dbb\u0dca\u0dae\u0dd2\u0d9a \u0dc4\u0dcf\u0db1\u0dd2\u0dba\u0d9a\u0dca \u0dc3\u0dd2\u0daf\u0dd4\u0dc0 \u0d87\u0dad\u0dd0\u0dba\u0dd2 \u0dc3\u0db1\u0dcf\u0dae \u0d9a\u0dc5 \u0dc4\u0dd0\u0d9a\u0dd2 \u0db1\u0db8\u0dca \u0d95\u0db1\u0dd1\u0db8 \u0db4\u0dd4\u0dbb\u0dc0\u0dd0\u0dc3\u0dd2\u0dba\u0dd9\u0d9a\u0dd4\u0da7 \u0d91\u0db8 \u0dc0\u0db1\u0dca\u0daf\u0dd2 \u0db1\u0da9\u0dd4 \u0d9c\u0ddc\u0db1\u0dd4 \u0d9a\u0dd2\u0dbb\u0dd3\u0db8\u0dda \u0dc4\u0dd0\u0d9a\u0dd2\u0dba\u0dcf\u0dc0 \u0db4\u0dc0\u0dad\u0dd2\u0dba\u0dd2.\u0dbb\u0dcf\u0da2\u0db4\u0d9a\u0dca\u0dc2\u0dc0\u0dbb\u0dd4\u0db1\u0dca\u0da7 \u0dc3\u0dd2\u0dbb \u0daf\u0dac\u0dd4\u0dc0\u0db8\u0dca \u0db1\u0dd2\u0dba\u0db8 \u0d9a\u0dc5 \u0dc4\u0dd0\u0d9a\u0dd2 \u0daf ?\u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5 \u0dba\u0dd6.\u0d86\u0dbb\u0dca \u0daf \u0dc3\u0dd2\u0dbd\u0dca\u0dc0\u0dcf \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda  \u0d85\u0db4\u0dbb\u0dcf\u0db0 \u0dc0\u0d9c\u0d9a\u0dd3\u0db8\u0d9a\u0dca \u0db1\u0ddc\u0db8\u0dd0\u0dad\u0dd2 \u0db1\u0dd2\u0dc3\u0dcf \u0daf\u0dac\u0dd4\u0dc0\u0db8\u0dca \u0db1\u0dd2\u0dba\u0db8 \u0d9a\u0dd2\u0dbb\u0dd3\u0db8\u0d9a\u0dca \u0db8\u0dd9\u0dc4\u0dd2\u0daf\u0dd2  \u0dc3\u0dd2\u0daf\u0dd4 \u0db1\u0ddc\u0dc0\u0db1 \u0db6\u0dc0\u0dba.\u0db8\u0dd9\u0db8 \u0db1\u0da9\u0dd4\u0dc0\u0dda\u0daf\u0dd3 \u0db1\u0ddc\u0dc3\u0dd0\u0dbd\u0d9a\u0dd2\u0dbd\u0dd2\u0db8\u0dad\u0dca \u0db6\u0dc0 \u0dc3\u0dc4 \u0dc0\u0d9c\u0d9a\u0dd3\u0db8\u0dca \u0db4\u0dd0\u0dc4\u0dd0\u0dbb \u0dc4\u0dd0\u0dbb\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db8\u0dd9\u0dc4\u0dd2\u0daf\u0dd3 \u0d85\u0dc0\u0daf\u0dcf\u0db1\u0dba \u0dba\u0ddc\u0db8\u0dd4 \u0dc0\u0dd3 \u0d87\u0dad\u0dd2 \u0db6\u0dc0 \u0d94\u0dc4\u0dd4 \u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.\u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dad\u0dd3\u0db1\u0dca\u0daf\u0dd4\u0dc0\u0dda \u0dc3\u0db3\u0dc4\u0db1\u0dca \u0dc0\u0db1\u0dca\u0db1\u0dda \u0d9a\u0dd4\u0db8\u0d9a\u0dca \u0daf?\u0dc0\u0dad\u0dca\u0db8\u0db1\u0dca \u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba\u0da7 \u0dc0\u0d9c\u0d9a\u0dd2\u0dc0\u0dba\u0dd4\u0dad\u0dd4 \u0db4\u0dd4\u0daf\u0dca\u0d9c\u0dbd\u0dba\u0dd2\u0db1\u0dca \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc0\u0dd2\u0db8\u0dbb\u0dca\u0dc1\u0db1\u0dba\u0d9a\u0dca \u0d9a\u0dbb\u0db1 \u0dbd\u0dd9\u0dc3 \u0db1\u0dd2\u0dba\u0ddd\u0d9c \u0d9a\u0dbb\u0db1 \u0db8\u0dd9\u0db1\u0dca \u0d89\u0dbd\u0dca\u0dbd\u0dcf \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0dc0\u0dcf\u0dab\u0dd2\u0da2 \u0db8\u0dab\u0dca\u0da9\u0dbd\u0dba\u0dda \u0dc4\u0dd2\u0da7\u0db4\u0dd4 \u0dc3\u0db7\u0dcf\u0db4\u0dad\u0dd2 \u0da0\u0db1\u0dca\u0daf\u0dca\u200d\u0dbb\u0dcf \u0da2\u0dba\u0dbb\u0dad\u0dca\u0db1, \u0db4\u0dd2\u0dc4\u0dd2\u0db1\u0dd4\u0db8\u0dca \u0dc1\u0dd6\u0dbb\u0dba\u0d9a\u0dd4 \u0dc0\u0db1 \u0da2\u0dd4\u0dbd\u0dd2\u0dba\u0db1\u0dca \u0db6\u0ddd\u0dbd\u0dd2\u0d82 \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0dca \u0dc3\u0dc4 \u0d9a\u0ddc\u0dc5\u0db9 \u0dc0\u0dd2\u0dc0\u0dd8\u0dad \u0dc0\u0dd2\u0dc1\u0dca\u0dc0\u0dc0\u0dd2\u0daf\u0dca\u200d\u0dba\u0dcf\u0dbd\u0dba\u0dda \u0db8\u0dc4\u0dcf\u0da0\u0dcf\u0dbb\u0dca\u0dba \u0db8\u0dc4\u0dd2\u0db8\u0dca \u0db8\u0dd9\u0db1\u0dca\u0da9\u0dd2\u0dc3\u0dca  \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0dca \u0db8\u0dd9\u0db8 \u0db4\u0dd9\u0dad\u0dca\u0dc3\u0db8\u0dca \u0d9c\u0ddc\u0db1\u0dd4 \u0d9a\u0dbb \u0dad\u0dd2\u0db6\u0dd4\u0dab\u0dd2.\u0d91\u0db8 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca \u0daf\u0dd9\u0d9a\u0d9a\u0dca \u0dc0\u0dd2\u0db7\u0dcf\u0d9c \u0d9a\u0ddc\u0da7 \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb\u0db8\u0dd2\u0db1\u0dca \u0db8\u0dd4\u0dbb\u0dca\u0daf\u0dd4 \u0db4\u0dca\u200d\u0dbb\u0db1\u0dcf\u0db1\u0dca\u0daf\u0dd4, \u0dc0\u0dd2\u0da2\u0dd2\u0dad\u0dca \u0db8\u0dc5\u0dbd\u0dca\u0d9c\u0ddc\u0da9, \u0db6\u0dd4\u0dc0\u0db1\u0dd9\u0d9a \u0d85\u0dbd\u0dd4\u0dc0\u0dd2\u0dc4\u0dcf\u0dbb\u0dda \u0dba\u0db1 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4\u0db1\u0dca\u0d9c\u0dda \u0d91\u0d9a\u0d9f\u0dad\u0dca\u0dc0\u0dba \u0d87\u0dad\u0dd2\u0dc0 \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0db1\u0dca\u0dad \u0da2\u0dba\u0dc3\u0dd6\u0dbb\u0dd2\u0dba \u0dc0\u0dd2\u0dc3\u0dd2\u0db1\u0dca \u0db8\u0dd9\u0db8 \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba.\u0dc3\u0dd4\u0dc5\u0dd4\u0dad\u0dbb \u0db1\u0da9\u0dd4 \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dc5 \u0db4\u0d82\u0da0 \u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0dc3\u0dcf\u0db8\u0dcf\u0da2\u0dd2\u0d9a \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db4\u0dca\u200d\u0dbb\u0dd2\u0dba\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1 \u0dc3\u0db3\u0dc4\u0db1\u0dca \u0d9a\u0dc5\u0dda \u0dad\u0db8\u0db1\u0dca \u0d85\u0daf\u0dcf\u0dc5 \u0db4\u0dd9\u0dad\u0dca\u0dc3\u0db8\u0dca \u0db1\u0dd2\u0dc2\u0dca\u0db4\u0dca\u200d\u0dbb\u0db7 \u0d9a\u0dd2\u0dbb\u0dd3\u0db8\u0da7 \u0db1\u0dd2\u0dba\u0db8 \u0d9a\u0dbb\u0db1 \u0db6\u0dc0\u0dba\u0dd2.\u0d91\u0db8 \u0db4\u0dd9\u0dad\u0dca\u0dc3\u0db8\u0dca \u0db1\u0dd2\u0dc3\u0dd2 \u0db1\u0dd3\u0dad\u0dd2\u0db8\u0dba \u0d9a\u0dcf\u0dbd\u0dc3\u0dd3\u0db8\u0dcf\u0dc0 \u0dad\u0dd4\u0dc5 \u0d9c\u0ddc\u0db1\u0dd4 \u0d9a\u0dbb \u0db1\u0ddc\u0db8\u0dd0\u0dad\u0dd2 \u0dc0\u0dd3\u0db8 \u0d87\u0dad\u0dd4\u0dc5\u0dd4 \u0dc4\u0dda\u0dad\u0dd4 \u0d9a\u0dd2\u0dc4\u0dd2\u0db4\u0dba\u0d9a\u0dca \u0db8\u0dad \u0db4\u0dd9\u0dad\u0dca\u0dc3\u0db8 \u0db1\u0dd2\u0dc2\u0dca\u0db4\u0dca\u200d\u0dbb\u0db7 \u0d9a\u0dbb\u0db1 \u0db6\u0dc0\u0dad\u0dca \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0dc0\u0dbb\u0dca\u0db0\u0db1 \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.\u0db6\u0dc4\u0dd4\u0dad\u0dbb \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4\u0db1\u0dca\u0d9c\u0dda \u0dad\u0dd3\u0dbb\u0dab\u0dba \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dc5 \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0db1\u0dca\u0dad \u0da2\u0dba\u0dc3\u0dd6\u0dbb\u0dd2\u0dba \u0db4\u0dd9\u0db1\u0dca\u0dc0\u0dcf \u0daf\u0dd4\u0db1\u0dca\u0db1\u0dda 2019 \u0dc0\u0dc3\u0dbb\u0dda \u0db1\u0ddc\u0dc0\u0dd0\u0db8\u0dca\u0db6\u0dbb\u0dca \u0db8\u0dcf\u0dc3\u0dba\u0dda \u0dc3\u0dd2\u0da7 2022 \u0dc0\u0dc3\u0dbb\u0dda \u0d85\u0d9c\u0ddd\u0dc3\u0dca\u0dad\u0dd4 \u0db8\u0dcf\u0dc3\u0dba \u0daf\u0d9a\u0dca\u0dc0\u0dcf \u0d9a\u0dcf\u0dbd \u0dc3\u0dd3\u0db8\u0dcf\u0dc0 \u0dad\u0dd4\u0dc5 \u0dc0\u0d9c \u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dc0\u0d9c\u0d9a\u0dd2\u0dc0\u0dba\u0dd4\u0dad\u0dd4 \u0db1\u0dd2\u0dbd\u0dad\u0dbd \u0daf\u0dbb\u0dcf \u0d87\u0dad\u0dd2 \u0db6\u0dc0 \u0db4\u0dd9\u0dad\u0dca\u0dc3\u0db8\u0dca \u0dc0\u0dd2\u0db7\u0dcf\u0d9c\u0dba\u0dda\u0daf\u0dd3 \u0d85\u0db1\u0dcf\u0dc0\u0dbb\u0dab\u0dba \u0dc0\u0dd4 \u0db6\u0dc0\u0dba.'\u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba \u0dc0\u0dd0\u0dc5\u0dd0\u0d9a\u0dca\u0dc0\u0dd3\u0db8\u0da7 \u0db1\u0dd2\u0dc3\u0dd2 \u0db4\u0dd2\u0dba\u0dc0\u0dbb \u0d9c\u0dd9\u0db1 \u0db1\u0dd0\u0dc4\u0dd0'\u0db8\u0dd9\u0db8 \u0d9a\u0dcf\u0dbd \u0dc3\u0dd3\u0db8\u0dcf\u0dc0 \u0dad\u0dd4\u0dc5 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dbb\u0da7 \u0dad\u0dd4\u0dc5 \u0d86\u0dbb\u0dca\u0dae\u0dd2\u0d9a \u0d85\u0dc0\u0db4\u0dcf\u0dad\u0dba\u0d9a\u0dca \u0db8\u0dad\u0dd4\u0dc0\u0dd2\u0dba \u0dc4\u0dd0\u0d9a\u0dd2 \u0db6\u0dc0\u0da7 \u0d9a\u0dbb\u0dd4\u0dab\u0dd4 \u0dc0\u0da7\u0dc4\u0dcf \u0d9c\u0dd9\u0db1 \u0dc3\u0dd2\u0da7\u0dd2 \u0db6\u0dc0 \u0db4\u0dd0\u0dc4\u0dd0\u0daf\u0dd2\u0dbd\u0dd2 \u0dc0\u0db1\u0dca\u0db1\u0dda \u0dba\u0dd0\u0dba\u0dd2 \u0dc3\u0db3\u0dc4\u0db1\u0dca \u0d9a\u0dc5 \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0db8\u0dd9\u0db8 \u0dad\u0dad\u0dca\u0dad\u0dca\u0dc0\u0dba \u0dc0\u0dd0\u0dc5\u0dd0\u0d9a\u0dca\u0dc0\u0dd3\u0db8\u0da7 \u0d94\u0dc0\u0dd4\u0db1\u0dca \u0db1\u0dd2\u0dc3\u0dd2 \u0db4\u0dd2\u0dba\u0dc0\u0dbb \u0db1\u0ddc\u0d9c\u0dad\u0dca \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dbb \u0dc3\u0dd2\u0da7\u0dd2\u0dba\u0dda\u0dba.\u0d91\u0dc4\u0dd2 \u0db4\u0dca\u200d\u0dbb\u0dad\u0dd2\u0db5\u0dbd\u0dba\u0d9a\u0dca \u0dbd\u0dd9\u0dc3 \u0d85\u0dad\u0dca\u200d\u0dba\u0dc0\u0dc1\u0dca\u200d\u0dba \u0dc3\u0dda\u0dc0\u0dcf\u0dc0\u0db1\u0dca \u0dc0\u0db1 \u0dc0\u0dd2\u0daf\u0dd4\u0dbd\u0dd2\u0dba, \u0d9c\u0dd1\u0dc3\u0dca, \u0d96\u0dc2\u0db0 \u0d87\u0dad\u0dd4\u0dc5\u0dd4 \u0d85\u0dad\u0dca\u200d\u0dba\u0dcf\u0dc0\u0dc1\u0dca\u200d\u0dba \u0dc3\u0dda\u0dc0\u0dcf\u0dc0\u0db1\u0dca \u0d85\u0d9b\u0dab\u0dca\u0da9\u0dc0 \u0dc3\u0db4\u0dba\u0dcf \u0d9c\u0dd0\u0db1\u0dd3\u0db8\u0da7 \u0db1\u0ddc\u0dc4\u0dd0\u0d9a\u0dd2 \u0dad\u0dad\u0dca\u0dad\u0dca\u0dc0\u0dba\u0d9a\u0dca \u0d8b\u0daf\u0dca\u0d9c\u0dad \u0dc0\u0dd3 \u0db8\u0dc4\u0da2\u0db1\u0dad\u0dcf\u0dc0 \u0db8\u0dd9\u0db1\u0dca\u0db8 \u0dbb\u0da7\u0daf \u0daf\u0dd0\u0da9\u0dd2 \u0d85\u0d9c\u0dcf\u0db0\u0dba\u0d9a\u0da7 \u0d87\u0daf \u0dc0\u0dd0\u0da7\u0dd4\u0dab\u0dd4 \u0db6\u0dc0\u0dad\u0dca \u0dad\u0dd3\u0db1\u0dca\u0daf\u0dd4\u0dc0\u0dda \u0dc3\u0db3\u0dc4\u0db1\u0dca \u0d9a\u0dbb \u0dad\u0dd2\u0db6\u0dda.\u0dbb\u0da7 \u0dad\u0dd4\u0dc5 \u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba\u0d9a\u0dca \u0db8\u0dad\u0dd4 \u0dc0\u0dd2\u0dba \u0dc4\u0dd0\u0d9a\u0dd2 \u0db6\u0dc0\u0da7 \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0db8\u0dd6\u0dbd\u0dca\u200d\u0dba \u0d85\u0dbb\u0db8\u0dd4\u0daf\u0dbd \u0d87\u0dad\u0dd4\u0dc5\u0dd4 \u0d86\u0dbb\u0dca\u0dae\u0dd2\u0d9a \u0dc0\u0dd2\u0dc1\u0dda\u0dc2\u0da5\u0dba\u0dd2\u0db1\u0dca \u0db8\u0dad \u0db4\u0dc5 \u0d9a\u0dbb \u0dad\u0dd2\u0db6\u0dd2\u0dba\u0daf\u0dd3\u0dad\u0dca \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc3\u0dd0\u0dbd\u0d9a\u0dd2\u0dbd\u0dd2\u0db8\u0dad\u0dca\u0dc0 \u0d9a\u0da7\u0dba\u0dd4\u0dad\u0dd4 \u0d9a\u0dc5 \u0d86\u0d9a\u0dcf\u0dbb\u0dba\u0d9a\u0dca \u0db4\u0dd9\u0db1\u0dd3 \u0db1\u0ddc\u0dba\u0db1 \u0db6\u0dc0\u0dad\u0dca \u0dc0\u0dad\u0dca\u0db8\u0db1\u0dca \u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba \u0db8\u0dd0\u0da9\u0dbd\u0dd3\u0db8\u0da7 \u0dad\u0db8\u0db1\u0dca \u0dc3\u0dd2\u0dba\u0dbd\u0dd4 \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c \u0d9c\u0dad\u0dca \u0db6\u0dc0\u0da7 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0d9a\u0dbb\u0db1\u0dd4 \u0dbd\u0db6\u0db1 \u0db4\u0dca\u200d\u0dbb\u0d9a\u0dcf\u0dc1 \u0db4\u0dd2\u0dc5\u0dd2\u0d9c\u0dad \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0dad\u0dca \u0db1\u0da9\u0dd4 \u0dad\u0dd3\u0db1\u0dca\u0daf\u0dd4\u0dc0\u0dda \u0dc3\u0db3\u0dc4\u0db1\u0dca \u0d9a\u0dbb \u0d87\u0dad.\u0db8\u0dda \u0dad\u0dd4\u0dc5\u0dd2\u0db1\u0dca \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0db8\u0dc4\u0da2\u0db1 \u0dc0\u0dd2\u0dc1\u0dca\u0dc0\u0dcf\u0dc3\u0dba \u0dc4\u0dcf \u0db7\u0dcf\u0dbb\u0dba \u0d9a\u0da9 \u0d9a\u0dbb\u0db8\u0dd2\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb \u0d87\u0dad\u0dd2 \u0db6\u0dc0\u0dad\u0dca \u0d92 \u0dad\u0dd4\u0dc5\u0dd2\u0db1\u0dca \u0d94\u0dc0\u0dd4\u0db1\u0dca \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0 \u0db8\u0d9c\u0dd2\u0db1\u0dca \u0dc3\u0dc4\u0dad\u0dd2\u0d9a \u0d9a\u0dbb \u0dad\u0dd2\u0db6\u0dd9\u0db1 \u0db8\u0dd6\u0dbd\u0dd2\u0d9a \u0db8\u0dd2\u0db1\u0dd2\u0dc3\u0dca \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb \u0dad\u0dd2\u0db6\u0dd9\u0db1 \u0db6\u0dc0\u0dad\u0dca \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0db4\u0dca\u200d\u0dbb\u0db8\u0dd4\u0d9b \u0db4\u0d82\u0da0 \u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0db6\u0dc4\u0dd4\u0dad\u0dbb \u0dc0\u0dd2\u0dba\u0dad\u0dd4\u0db1\u0dca\u0d9c\u0dda \u0dad\u0dd3\u0db1\u0dca\u0daf\u0dd4\u0dc0\u0dda \u0dc3\u0db3\u0dc4\u0db1\u0dca \u0d9a\u0dbb \u0dad\u0dd2\u0db6\u0dda.\u0d9a\u0dd9\u0dc3\u0dda\u0dc0\u0dd9\u0dad\u0dad\u0dca \u0db8\u0dda \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc0\u0db1\u0dca\u0daf\u0dd2 \u0d9c\u0dd9\u0dc0\u0db1 \u0dbd\u0dd9\u0dc3 \u0d85\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0db1\u0dd2\u0dba\u0ddd\u0d9c \u0db1\u0dd2\u0d9a\u0dd4\u0dad\u0dca \u0db1\u0ddc\u0d9a\u0dbb\u0db1 \u0db6\u0dc0 \u0dc3\u0db3\u0dc4\u0db1\u0dca \u0d9a\u0dc5 \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0db6\u0dc4\u0dd4\u0dad\u0dbb \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4\u0db1\u0dca \u0dc0\u0d9c \u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dc0\u0dd2\u0dc3\u0dd2\u0db1\u0dca \u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4\u0dc0\u0db1\u0dca\u0da7 \u0dbb\u0dd4\u0db4\u0dd2\u0dba\u0dbd\u0dca 150000/- \u0db6\u0dd0\u0d9c\u0dd2\u0db1\u0dca \u0db1\u0da9\u0dd4 \u0d9c\u0dcf\u0dc3\u0dca\u0dad\u0dd4 \u0d9c\u0dd9\u0dc0\u0dd2\u0dba \u0dba\u0dd4\u0dad\u0dd4 \u0db6\u0dc0 \u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0dc3\u0db3\u0dc4\u0db1\u0dca \u0d9a\u0dbb \u0d87\u0dad.\u0d9c\u0ddd\u0da8\u0dcf\u0db7\u0dba\u0d9c\u0dda \u0dbb\u0da2\u0dba \u0dbb\u0da7\u0da7 \u0d9a\u0dc5  \u0d86\u0dbb\u0dca\u0dae\u0dd2\u0d9a \u0db4\u0dcf\u0da9\u0dd4\u0dc0  \u0dc0\u0dd2\u0d9c\u0dab\u0db1\u0dba \u0d9a\u0dbb\u0db1\u0dca\u0db1\u0dd0\u0dba\u0dd2  \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0daf\u0dd4\u0db1\u0dca \u0db1\u0dd2\u0dba\u0ddd\u0d9c\u0dba\u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2\u0d9c\u0dda \u0dbb\u0da2\u0dba \u0dba\u0da7\u0dad\u0dda \u0d9c\u0dad\u0dca \u0dc0\u0dd0\u0dbb\u0daf\u0dd2 \u0d86\u0dbb\u0dca\u0dae\u0dd2\u0d9a \u0d9a\u0dc5\u0db8\u0db1\u0dcf\u0d9a\u0dbb\u0dab \u0dad\u0dd3\u0dbb\u0dab \u0db1\u0dd2\u0dc3\u0dcf \u0da2\u0db1\u0dad\u0dcf\u0dc0\u0d9c\u0dda \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d9a\u0da9\u0dc0\u0dd3 \u0d87\u0dad\u0dd0\u0dba\u0dd2 \u0db4\u0dc0\u0dc3\u0db8\u0dd2\u0db1\u0dca \u0d9c\u0ddc\u0db1\u0dd4\u0d9a\u0dc5 \u0db8\u0dd9\u0db8 \u0db8\u0dd4\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca 2 \u0dc0\u0dd2\u0db7\u0dcf\u0d9c \u0d9a\u0dd2\u0dbb\u0dd3\u0db8\u0da7 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0dda \u0db4\u0d82\u0da0 \u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0dac\u0dd4\u0dbd\u0dca\u0dbd \u0dad\u0dd3\u0dbb\u0dab\u0dba \u0d9a\u0dbb\u0db8\u0dd2\u0db1\u0dca \u0dc0\u0dc4\u0dcf\u0db8 \u0dc0\u0dd2\u0d9c\u0dab\u0db1\u0dba\u0d9a\u0dca \u0d9a\u0dbb\u0db1 \u0dbd\u0dd9\u0dc3\u0da7 (2022 \u0d94\u0d9a\u0dca\u0dad\u0ddc\u0db6\u0dbb\u0dca 07 \u0dc0\u0dd0\u0db1\u0dd2\u0daf\u0dcf) \u0dc0\u0dd2\u0d9c\u0dab\u0d9a\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0da7 \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba.\u0db4\u0dd9\u0dad\u0dca\u0dc3\u0db8\u0dca \u0dc0\u0dbd\u0dd2\u0db1\u0dca \u0dc0\u0d9c\u0d8b\u0dad\u0dca\u0dad\u0dbb\u0d9a\u0dcf\u0dbb \u0db4\u0dcf\u0dbb\u0dca\u0dc1\u0dc0\u0dba\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0d85\u0db4\u0dbb\u0dcf\u0db0 \u0db1\u0da9\u0dd4 \u0db4\u0dd0\u0dc0\u0dbb\u0dd3\u0db8\u0da7 \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dd0\u0dba\u0dd2, \u0d85\u0dbd\u0dca\u0dbd\u0dc3\u0dca \u0dc4\u0ddd \u0daf\u0dd4\u0dc2\u0dab \u0da0\u0ddc\u0daf\u0db1\u0dcf \u0dc0\u0dd2\u0db8\u0dbb\u0dca\u0dc1\u0db1 \u0d9a\u0ddc\u0db8\u0dd2\u0dc3\u0db8\u0da7 \u0db1\u0dd2\u0dba\u0ddd\u0d9c \u0d9a\u0dbb\u0db1 \u0dbd\u0dd9\u0dc3\u0daf  \u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4\u0dc0\u0db1\u0dca \u0d89\u0dbd\u0dca\u0dbd\u0dcf \u0dad\u0dd2\u0db6\u0dd4\u0dab\u0dd2.\u0dc0\u0dd2\u0d9c\u0dab\u0d9a\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 30 \u0dc0\u0dd0\u0db1\u0dd2 \u0daf\u0dd2\u0db1 \u0dc0\u0db1 \u0dc0\u0dd2\u0da7 \u0dc0\u0dd2\u0d9c\u0dab\u0db1\u0dba\u0d9a\u0dca \u0db4\u0dc0\u0dad\u0dca\u0dc0\u0dcf \u0dc0\u0dcf\u0dbb\u0dca\u0dad\u0dcf\u0dc0\u0d9a\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dd2\u0dbb\u0dd3\u0db8\u0da7,\u0da9\u0ddc\u0dbd\u0dbb\u0dba\u0da7 \u0dc3\u0dcf\u0db4\u0dda\u0d9a\u0dca\u0dc2\u0dc0  \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0dbb\u0dd4\u0db4\u0dd2\u0dba\u0dbd\u0dda \u0d85\u0d9c\u0dba \u0dbb\u0dd4\u0db4\u0dd2\u0dba\u0dbd\u0dca 203\u0d9a \u0db4\u0dc0\u0dad\u0dca\u0dc0\u0dcf\u0d9c\u0dd9\u0db1 \u0dba\u0dcf\u0db8 \u0dc3\u0dc4 \u0d8a\u0da7 \u0dc3\u0db8\u0dca\u0db6\u0db1\u0dca\u0db0 \u0dc3\u0dd2\u0dba\u0dbd\u0dd4 \u0d9a\u0dbb\u0dd4\u0dab\u0dd4.\u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0db8\u0dd6\u0dbd\u0dca\u200d\u0dba \u0d85\u0dbb\u0db8\u0dd4\u0daf\u0dbd\u0dda \u0dc3\u0dc4\u0dba \u0dbd\u0db6\u0dcf\u0d9c\u0dd0\u0db1\u0dd3\u0db8\u0dda \u0db4\u0dca\u200d\u0dbb\u0db8\u0dcf\u0daf\u0dba \u0dc3\u0dc4 \u0d8a\u0da7 \u0dc3\u0db8\u0dca\u0db6\u0db1\u0dca\u0db0 \u0dc3\u0dd2\u0dba\u0dbd\u0dd4 \u0d9a\u0dbb\u0dd4\u0dab\u0dd4.\u0dc0\u0dd2\u0daf\u0dda\u0dc1 \u0dc3\u0d82\u0da0\u0dd2\u0dad \u0db7\u0dcf\u0dc0\u0dd2\u0dad\u0dcf \u0d9a\u0dbb\u0db8\u0dd2\u0db1\u0dca 2022 \u0da2\u0db1\u0dc0\u0dcf\u0dbb\u0dd2 18 \u0dc0\u0db1 \u0daf\u0dd2\u0db1 \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf \u0da9\u0ddc\u0dbd\u0dbb\u0dca \u0db8\u0dd2\u0dbd\u0dd2\u0dba\u0db1 500 \u0d9a \u0dc3\u0dca\u0dc0\u0ddb\u0dbb\u0dd3\u0dad\u0dca\u0dc0 \u0db6\u0dd0\u0db3\u0dd4\u0db8\u0dca\u0d9a\u0dbb \u0db4\u0dd2\u0dba\u0dc0\u0dd3\u0db8\u0da7 \u0d85\u0daf\u0dcf\u0dc5 \u0dc3\u0dd2\u0dba\u0dbd\u0dd4 \u0d9a\u0dbb\u0dd4\u0dab\u0dd4\u0d91\u0dc0\u0dd0\u0db1\u0dd2 \u0d9c\u0dd9\u0dc0\u0dd3\u0db8\u0dca \u0db8\u0d9f\u0dd2\u0db1\u0dca  \u0db8\u0dc4 \u0db6\u0dd0\u0d82\u0d9a\u0dd4\u0dc0\u0da7 \u0dc3\u0dd2\u0daf\u0dd4\u0dc0\u0dd6 \u0db4\u0dcf\u0da9\u0dd4\u0dc0 \u0db4\u0dd2\u0dc5\u0dd2\u0db6\u0db3 \u0dc0\u0dd2\u0d9c\u0dab\u0db1\u0dba\u0d9a\u0dca.\u0d92\u0dc0\u0d9a\u0da7 \u0db8\u0dd9\u0db8 \u0db4\u0dd9\u0dad\u0dca\u0dc3\u0db8\u0dca \u0dc0\u0dd2\u0db7\u0dcf\u0d9c\u0dba\u0da7 \u0d85\u0dc0\u0dc3\u0dbb \u0daf\u0dd4\u0db1\u0dca \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0db1\u0dca\u0dad \u0da2\u0dba\u0dc3\u0dd6\u0dbb\u0dd2\u0dba \u0db4\u0dca\u200d\u0dbb\u0db8\u0dd4\u0d9b \u0db4\u0d82\u0da0 \u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0dac\u0dd4\u0dbd\u0dca\u0dbd \u0dc0\u0dd2\u0d9c\u0dab\u0d9a\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0da7 \u0db1\u0dd2\u0dba\u0ddd\u0d9c \u0d9a\u0dbb \u0dad\u0dd2\u0db6\u0dd4\u0dab\u0dda, \u0dc0\u0dc4\u0dcf\u0db8  \u0db8\u0dd9\u0db8 \u0d9a\u0dbb\u0dab\u0dd4 \u0d9c\u0dd0\u0db1 \u0dc0\u0dd2\u0d9c\u0dab\u0db1\u0dba\u0d9a\u0dca \u0dc3\u0dd2\u0daf\u0dd4\u0d9a\u0dbb 2022 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 30 \u0dc0\u0dd0\u0db1\u0dd2\u0daf\u0dcf\u0da7 \u0db4\u0dd9\u0dbb \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dab\u0dba\u0da7 \u0dc0\u0dcf\u0dbb\u0dca\u0dad\u0dcf \u0d9a\u0dbb\u0db1 \u0dbd\u0dd9\u0dc3\u0dba\u0dd2.\u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd \u0dc0\u0dad\u0dca\u0db8\u0db1\u0dca \u0db8\u0dc4 \u0db6\u0dd0\u0d82\u0d9a\u0dd4 \u0d85\u0db0\u0dd2\u0db4\u0dad\u0dd2 \u0d86\u0da0\u0dcf\u0dbb\u0dca\u0dba \u0db1\u0db1\u0dca\u0daf\u0dbd\u0dcf\u0dbd\u0dca \u0dc0\u0dd3\u0dbb\u0dc3\u0dd2\u0d82\u0dc4\u0da7 \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dc0\u0dda  \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2, \u0dc4\u0dd2\u0da7\u0db4\u0dd4 \u0db8\u0dd4\u0daf\u0dbd\u0dca \u0d85\u0db8\u0dcf\u0dad\u0dca\u200d\u0dba \u0db8\u0dc4\u0dd2\u0db1\u0dca\u0daf \u0dbb\u0dcf\u0da2\u0db4\u0d9a\u0dca\u0dc2, \u0db6\u0dd0\u0dc3\u0dd2\u0dbd\u0dca \u0dbb\u0dcf\u0da2\u0db4\u0d9a\u0dca\u0dc2, \u0d9a\u0dd0\u0db6\u0dd2\u0db1\u0da7\u0dca \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dd4\u0db1\u0dca, \u0db8\u0dc4\u0db6\u0dd0\u0d82\u0d9a\u0dd4\u0dc0\u0dda \u0db8\u0dd4\u0daf\u0dbd\u0dca \u0db8\u0dab\u0dca\u0da9\u0dbd\u0dba, \u0dc4\u0dd2\u0da7\u0db4\u0dd4 \u0d85\u0db0\u0dd2\u0db4\u0dad\u0dd2\u0dc0\u0dbb\u0dd4\u0db1\u0dca \u0daf\u0dd9\u0daf\u0dd9\u0db1\u0dcf, \u0dc3\u0dc4 \u0db7\u0dcf\u0dab\u0dca\u0da9\u0dcf\u0d9c\u0dcf\u0dbb \u0dbd\u0dda\u0d9a\u0db8\u0dca \u0d91\u0dc3\u0dca.\u0d86\u0dbb\u0dca \u0d85\u0da7\u0dd2\u0d9c\u0dbd \u0dba\u0db1 \u0db8\u0dc4\u0dad\u0dca\u0dc0\u0dbb\u0dd4\u0db1\u0dca \u0dba\u0ddc\u0db8\u0dd4\u0d9a\u0dbb \u0d87\u0dad\u0dd2 \u0dc3\u0dd2\u0dba\u0dbd\u0dd4\u0db8 \u0dbd\u0dd2\u0db4\u0dd2 \u0dc4\u0dcf \u0db1\u0dd2\u0dbb\u0dca\u0daf\u0dda\u0dc1 2022 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 30 \u0dc0\u0db1\u0daf\u0dcf \u0dc0\u0db1 \u0dc0\u0dd2\u0da7 \u0d85\u0db0\u0dd2\u0d9a\u0dbb\u0dab\u0dba\u0da7 \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1 \u0dbd\u0dd9\u0dc3\u0dba\u0dd2.\u0db8\u0dc4\u0dd2\u0db1\u0dca\u0daf \u0dbb\u0dcf\u0da2\u0db4\u0d9a\u0dca\u0dc2 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d86\u0dbb\u0dca\u0dae\u0dd2\u0d9a\u0dba\u0da7 \u0daf\u0dd0\u0d9a\u0dca\u0dc0\u0dd6 \u0daf\u0dcf\u0dba\u0d9a\u0dad\u0dca\u0dc0\u0dba \u0db4\u0dca\u200d\u0dbb\u0dc3\u0dca\u0dae\u0dcf\u0dbb 7\u0d9a\u0dd2\u0db1\u0dca\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0d85\u0dbb\u0dca\u0db6\u0dd4\u0daf\u0dba: \u0dba\u0dd4\u0daf \u0dc0\u0dd3\u0dbb\u0dba\u0dd2\u0db1\u0dca \u0daf\u0dd4\u0dc2\u0dca\u0da7\u0dba\u0db1\u0dca \u0db6\u0dc0\u0da7 \u0db4\u0dad\u0dca\u0dc0\u0dd6 \u0dc4\u0dd0\u0da7\u0dd2\u0dbb\u0dcf\u0da2\u0db4\u0d9a\u0dca\u0dc2\u0dc0\u0dbb\u0dd4\u0db1\u0dca\u0da7 \u0db1\u0db4\u0dd4\u0dbb\u0dd4 \u0dc0\u0dd6 \u0db1\u0dc0\u0dba:\u0d85\u0db4\u0dca\u200d\u0dbb\u0dda\u0dbd\u0dca,\u0db8\u0dd0\u0dba\u0dd2,\u0da2\u0dd4\u0db1\u0dd2,\u0da2\u0dd4\u0dbd\u0dd2 9 \u0db8\u0ddc\u0d9a\u0daf \u0dc0\u0dd4\u0dab\u0dda ?\u0dc3\u0db6\u0dd0\u0db3\u0dd2 \u0dc0\u0dd2\u0dc2\u0dba\u0dba\u0db1\u0dca\u0d86\u0dbb\u0dca\u0dae\u0dd2\u0d9a\u0dba\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2\u0d8b\u0daf\u0dca\u0d9d\u0ddd\u0dc2\u0dab\u0dba\u0dc0\u0dd2\u0dbb\u0ddd\u0db0\u0dad\u0dcf\u0dc0\u0db8\u0dda \u0db4\u0dd4\u0dc0\u0dad\u0da7 \u0dc3\u0db8\u0dca\u0db6\u0db1\u0dca\u0db0 \u0dad\u0dc0\u0dad\u0dca \u0dc0\u0dd2\u0dc3\u0dca\u0dad\u0dbb\u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2: \u0da2\u0db1\u0dcf\u0db0\u0dd2\u0db4\u0dad\u0dd2 \u0dba\u0da7\u0dad\u0dda \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d86\u0dbb\u0dca\u0dae\u0dd2\u0d9a\u0dba \u0db4\u0dca\u200d\u0dbb\u0dc3\u0dca\u0dad\u0dcf\u0dbb 7 \u0d9a\u0dd2\u0db1\u0dca2022 \u0da2\u0dd6\u0dbd\u0dd2 14\u0dbb\u0da7 \u0dc3\u0dc4 \u0da2\u0db1\u0dad\u0dcf\u0dc0 \u0db6\u0d82\u0d9a\u0ddc\u0dbd\u0ddc\u0dad\u0dca \u0d9a\u0dd2\u0dbb\u0dd3\u0db8\u0da7 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0dd9\u0d9a\u0dd4 \u0d9a\u0dd9\u0dbb\u0dda2022 \u0da2\u0dd6\u0dbd\u0dd2 27\u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2:\u0dba\u0dd4\u0daf \u0d85\u0db4\u0dbb\u0dcf\u0db0 \u0da0\u0ddd\u0daf\u0db1\u0dcf \u0db8\u0dad \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dca\u0db1\u0dd0\u0dba\u0dd2 \u0dc3\u0dd2\u0d82\u0d9c\u0db4\u0dca\u0db4\u0dd6\u0dbb\u0dd4 \u0db1\u0dd3\u0dad\u0dd2\u0db4\u0dad\u0dd2\u0da7 \u0db4\u0dd0\u0db8\u0dd2\u0dab\u0dd2\u0dbd\u0dca\u0dbd\u0d9a\u0dca2022 \u0da2\u0dd6\u0dbd\u0dd2 25\u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2: \u0db4\u0dd2\u0da7\u0dd4\u0dc0\u0dc4\u0dbd\u0dca \u0d9a\u0dd9\u0dbb\u0dd9\u0db1 \u0dbb\u0dcf\u0da2\u0dca\u200d\u0dba \u0db1\u0dcf\u0dba\u0d9a\u0dba\u0dd2\u0db1\u0dca\u0da7 \u0d89\u0db1\u0dca\u0db4\u0dc3\u0dd4 \u0dc3\u0dd2\u0daf\u0dd4\u0dc0\u0db1\u0dca\u0db1\u0dda \u0d9a\u0dd4\u0db8\u0d9a\u0dca \u0daf?2022 \u0da2\u0dd6\u0dbd\u0dd2 28\u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2: \u0db0\u0dd4\u0dbb\u0d9a\u0dcf\u0dbd\u0dba \u0dad\u0dd4\u0dc5 \u0dc3\u0dd2\u0daf\u0dd4 \u0d9a\u0dc5\u0dda \u0db8\u0ddc\u0db1\u0dc0\u0daf ?2022 \u0da2\u0dd6\u0dbd\u0dd2 16",
    "\u0dbb\u0da7 \u0dad\u0dd4\u0dc5 \u0db8\u0dad\u0dd4 \u0dc0\u0dd3 \u0dad\u0dd2\u0db6\u0dd9\u0db1 \u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba\u0da7 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2, \u0dc4\u0dd2\u0da7\u0db4\u0dd4 \u0db8\u0dd4\u0daf\u0dbd\u0dca \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dd4\u0db1\u0dca \u0dc0\u0db1 \u0db8\u0dc4\u0dd2\u0db1\u0dca\u0daf \u0dbb\u0dcf\u0da2\u0db4\u0d9a\u0dca\u0dc2, \u0db6\u0dd0\u0dc3\u0dd2\u0dbd\u0dca \u0dbb\u0dcf\u0da2\u0db4\u0d9a\u0dca\u0dc2 \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0dca \u0dc0\u0d9c\u0d9a\u0dd2\u0dc0 \u0dba\u0dd4\u0dad\u0dd4 \u0dba\u0dd0\u0dba\u0dd2 \u0dad\u0dd3\u0db1\u0dca\u0daf\u0dd4 \u0d9a\u0dc5 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0d91\u0db8 \u0db4\u0dd2\u0dbb\u0dd2\u0dc3 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb \u0d87\u0dad\u0dd0\u0dba\u0dd2 (\u0db1\u0ddc\u0dc0\u0dd0\u0db8\u0dca\u0db6\u0dbb\u0dca 14 \u0dc0\u0dd0\u0db1\u0dd2\u0daf\u0dcf) \u0dad\u0dd3\u0db1\u0dca\u0daf\u0dd4 \u0d9a\u0dc5\u0dda\u0dba.",
    "\u0dc4\u0dd2\u0da7\u0db4\u0dd4 \u0db8\u0dc4 \u0db6\u0dd0\u0d82\u0d9a\u0dd4 \u0d85\u0db0\u0dd2\u0db4\u0dad\u0dd2\u0dc0\u0dbb\u0dd4\u0db1\u0dca \u0dc0\u0db1 \u0d85\u0da2\u0dd2\u0dad\u0dca \u0db1\u0dd2\u0dc0\u0dcf\u0da9\u0dca \u0d9a\u0db6\u0dca\u0dbb\u0dcf\u0dbd\u0dca, \u0db8\u0dc4\u0dcf\u0da0\u0dcf\u0dbb\u0dca\u0dba \u0da9\u0db6\u0dca\u0dbd\u0dd2\u0dc0\u0dca.\u0da9\u0dd3.\u0dbd\u0d9a\u0dca\u0dc2\u0dca\u0db8\u0db1\u0dca, \u0db8\u0dd4\u0daf\u0dbd\u0dca \u0d85\u0db8\u0dcf\u0dad\u0dca\u200d\u0dba\u0dcf\u0d82\u0dc1\u0dba\u0dda \u0dc4\u0dd2\u0da7\u0db4\u0dd4 \u0dbd\u0dda\u0d9a\u0db8\u0dca \u0d91\u0dc3\u0dca.\u0d86\u0dbb\u0dca.\u0d86\u0da7\u0dd2\u0d9c\u0dbd, \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0dbd\u0dda\u0d9a\u0db8\u0dca \u0db4\u0dd3.\u0db6\u0dd3.\u0da2\u0dba\u0dc3\u0dd4\u0db1\u0dca\u0daf\u0dbb, \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db8\u0dc4 \u0db6\u0dd0\u0d82\u0d9a\u0dd4\u0dc0\u0dda \u0db8\u0dd6\u0dbd\u0dca\u200d\u0dba \u0db8\u0dab\u0dca\u0da9\u0dbd\u0dba \u0dba\u0db1 \u0db4\u0dd2\u0dbb\u0dd2\u0dc3 \u0dc0\u0dd2\u0dc3\u0dd2\u0db1\u0dca \u0db8\u0dd6\u0dbd\u0dd2\u0d9a \u0db8\u0dd2\u0db1\u0dd2\u0dc3\u0dca \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb \u0d87\u0dad\u0dd2 \u0db6\u0dc0 \u0d85\u0d9c \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0db1\u0dca\u0dad \u0da2\u0dba\u0dc3\u0dd6\u0dbb\u0dd2\u0dba \u0db4\u0dca\u200d\u0dbb\u0db8\u0dd4\u0d9b \u0db4\u0d82\u0da0 \u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0db6\u0dc4\u0dd4\u0dad\u0dbb \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4 \u0db8\u0dd9\u0dc4\u0dd2\u0daf\u0dd3 \u0dad\u0dd3\u0db1\u0dca\u0daf\u0dd4 \u0d9a\u0dc5\u0dc4.",
    "\u0dc3\u0db8\u0dcf\u0da2 \u0db8\u0dcf\u0db0\u0dca\u200d\u0dba \u0d94\u0dc3\u0dca\u0dc3\u0dda \u0db6\u0ddc\u0dc4\u0ddd \u0daf\u0dd9\u0db1\u0dd9\u0d9a\u0dd4 \u0dc0\u0dd2\u0db8\u0dc3\u0dcf \u0dad\u0dd2\u0db6\u0dd4\u0dab\u0dda \u0db8\u0dd9\u0db8 \u0dad\u0dd3\u0db1\u0dca\u0daf\u0dd4\u0dc0\u0dad\u0dca \u0dc3\u0db8\u0d9c \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca\u0da7 \u0daf\u0dac\u0dd4\u0dc0\u0db8\u0dca \u0db1\u0dd2\u0dba\u0db8 \u0d9a\u0dd2\u0dbb\u0dd3\u0db8\u0d9a\u0dca \u0dc4\u0ddd \u0d94\u0dc0\u0dd4\u0db1\u0dca\u0d9c\u0dd9\u0db1\u0dca \u0dc0\u0db1\u0dca\u0daf\u0dd2 \u0d85\u0dba \u0d9a\u0dbb \u0d9c\u0dd0\u0db1\u0dd3\u0db8\u0d9a\u0dca \u0d9a\u0dc5 \u0dc4\u0dd0\u0d9a\u0dd2 \u0daf \u0dba\u0db1\u0dca\u0db1 \u0db4\u0dd2\u0dc5\u0dd2\u0db6\u0db3\u0dc0\u0dba.",
    "\u0d92 \u0d85\u0db1\u0dd4\u0dc0 \u0db8\u0dd9\u0dc4\u0dd2 \u0db1\u0dd3\u0dad\u0dd2\u0db8\u0dba \u0db4\u0dc3\u0dd4\u0db6\u0dd2\u0db8 \u0db4\u0dd2\u0dc5\u0dd2\u0db6\u0db3\u0dc0 \u0dc3\u0dc4 \u0db8\u0dd3\u0dc5\u0d9f\u0da7 \u0dc3\u0dd2\u0daf\u0dd4\u0dc0\u0db1\u0dca\u0db1\u0dda \u0d9a\u0dd4\u0db8\u0d9a\u0dca \u0daf \u0dba\u0db1\u0dca\u0db1 \u0db4\u0dd2\u0dc5\u0dd2\u0db6\u0db3\u0dc0 \u0db6\u0dd3\u0db6\u0dd3\u0dc3\u0dd3 \u0dc3\u0dd2\u0d82\u0dc4\u0dbd, \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5 \u0dba\u0dd6.\u0d86\u0dbb\u0dca \u0daf \u0dc3\u0dd2\u0dbd\u0dca\u0dc0\u0dcf\u0d9c\u0dd9\u0db1\u0dca \u0dc0\u0dd2\u0db8\u0dc3\u0dcf \u0dc3\u0dd2\u0da7\u0dd2\u0dba\u0dd9\u0db8\u0dd4.",
    "\"\u0d94\u0dc0\u0dd4\u0db1\u0dca [\u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca] \u0dc0\u0d9c\u0d9a\u0dd2\u0dba \u0dba\u0dd4\u0dad\u0dd4\u0dba\u0dd2 \u0d9a\u0dd2\u0dba\u0dbd\u0dcf \u0dad\u0db8\u0dcf \u0dad\u0dd3\u0db1\u0dca\u0daf\u0dd4\u0dc0 \u0daf\u0dd3\u0dbd\u0dcf \u0dad\u0dd2\u0dba\u0dd9\u0db1\u0dca\u0db1\u0dda. \u0dc0\u0d9c\u0d9a\u0dd2\u0dc0 \u0dba\u0dd4\u0dad\u0dd4 \u0db1\u0db8\u0dca \u0db8\u0dd2\u0db1\u0dd2\u0dc3\u0dca\u0dc3\u0dd4\u0db1\u0dca\u0da7 \u0d92 \u0db4\u0dd2\u0dc5\u0dd2\u0db6\u0db3 \u0db1\u0da9\u0dd4 \u0daf\u0dbd\u0dcf \u0d92 \u0d85\u0dba\u0d9c\u0dd9\u0db1\u0dca \u0dc0\u0db1\u0dca\u0daf\u0dd2 \u0d89\u0dbd\u0dca\u0dbd\u0dd3\u0db8\u0d9a\u0dca \u0d9a\u0dbb\u0db1\u0dca\u0db1 \u0db4\u0dd4\u0dc5\u0dd4\u0dc0\u0db1\u0dca. \u0dc0\u0dd9\u0db1\u0db8 \u0dc0\u0db1\u0dca\u0daf\u0dd2 \u0db1\u0da9\u0dd4 \u0daf\u0dcf\u0dbd\u0dcf.\"",
    "\"\u0d91\u0d9a\u0dca \u0d91\u0d9a\u0dca \u0db4\u0dd4\u0daf\u0dca\u0d9c\u0dbd\u0dba\u0dcf\u0d9c\u0dda \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca\u0dc0\u0dbd\u0da7 \u0db1\u0dd9\u0db8\u0dda \u0db4\u0ddc\u0daf\u0dd4\u0dc0\u0dda \u0db1\u0da9\u0dd4 \u0dad\u0dd3\u0db1\u0dca\u0daf\u0dd4\u0dc0 \u0daf\u0dd3\u0dbd\u0dcf \u0dad\u0dd2\u0dba\u0dd9\u0db1\u0dca\u0db1\u0dda, \u0dbb\u0da7\u0dda \u0dc4\u0dd0\u0db8\u0ddd\u0d9c\u0dd9\u0db8 \u0db8\u0dd4\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d9a\u0da9\u0dc0\u0dd4\u0dab\u0dcf \u0d9a\u0dd2\u0dba\u0dbd\u0dcf \u0dad\u0db8\u0dcf \u0db8\u0dda \u0dad\u0dd3\u0db1\u0dca\u0daf\u0dd4\u0dc0 \u0daf\u0dd3\u0dbd\u0dcf \u0dad\u0dd2\u0dba\u0dd9\u0db1\u0dca\u0db1\u0dda.  \u0d92 \u0dad\u0dd4\u0dc5\u0dd2\u0db1\u0dca \u0dad\u0db8\u0db1\u0dca\u0da7 [\u0d91\u0d9a\u0dca \u0d91\u0d9a\u0dca \u0db4\u0dd4\u0daf\u0dca\u0d9c\u0dbd\u0dba\u0dcf\u0da7 \u0dad\u0db1\u0dd2 \u0dad\u0db1\u0dd2\u0dc0] \u0db4\u0dcf\u0da9\u0dd4\u0dc0\u0d9a\u0dca \u0dc0\u0dd4\u0dab\u0dcf \u0d9a\u0dd2\u0dba\u0dbd\u0dcf \u0d9a\u0dd2\u0dba\u0db8\u0dd4... \u0dc0\u0dd2\u0dc1\u0dcf\u0dbd \u0db8\u0dd4\u0dbd\u0dca\u200d\u0dba\u0db8\u0dba  \u0dc4\u0dcf\u0db1\u0dd2\u0dba\u0d9a\u0dca \u0d9a\u0ddc\u0dc4\u0dda \u0dc4\u0dbb\u0dd2 \u0dc0\u0dd9\u0dbd\u0dcf \u0dad\u0dd2\u0dba\u0dd9\u0db1\u0dc0\u0dcf \u0db1\u0db8\u0dca \u0d92\u0d9c\u0ddc\u0dbd\u0dca\u0dbd\u0db1\u0dca\u0da7 [\u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca\u0da7] \u0dc0\u0dd2\u0dbb\u0dd4\u0daf\u0dca\u0db0\u0dc0 \u0db1\u0da9\u0dd4 \u0daf\u0dcf\u0db1\u0dca\u0db1 \u0db4\u0dd4\u0dc5\u0dd4\u0dc0\u0db1\u0dca.\"",
    "\u0db8\u0dd9\u0db8 \u0db1\u0da9\u0dd4 \u0dc3\u0dd2\u0dc0\u0dd2\u0dbd\u0dca \u0dc0\u0dcf\u0dab\u0dd2\u0da2 \u0d85\u0db0\u0dd2\u0d9a\u0dbb\u0dab\u0dba\u0d9a \u0dc4\u0ddd \u0daf\u0dd2\u0dc3\u0dcf \u0d85\u0db0\u0dd2\u0d9a\u0dbb\u0dab\u0dba \u0db4\u0dd0\u0dc0\u0dbb\u0dd2\u0dba \u0dc4\u0dd0\u0d9a\u0dd2 \u0db6\u0dc0 \u0d94\u0dc4\u0dd4 \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.",
    "\u0d92 \u0d85\u0db1\u0dd4\u0dc0 \u0db8\u0dd9\u0db8 \u0d86\u0dbb\u0dca\u0dae\u0dd2\u0d9a \u0dad\u0dd3\u0dbb\u0dab \u0d9c\u0dd0\u0db1\u0dd3\u0db8 \u0dad\u0dd4\u0dc5 \u0dc3\u0dd8\u0da2\u0dd4\u0dc0 \u0dad\u0db8\u0db1\u0dca\u0da7 \u0d86\u0dbb\u0dca\u0dae\u0dd2\u0d9a \u0dc4\u0dcf\u0db1\u0dd2\u0dba\u0d9a\u0dca \u0dc3\u0dd2\u0daf\u0dd4\u0dc0 \u0d87\u0dad\u0dd0\u0dba\u0dd2 \u0dc3\u0db1\u0dcf\u0dae \u0d9a\u0dc5 \u0dc4\u0dd0\u0d9a\u0dd2 \u0db1\u0db8\u0dca \u0d95\u0db1\u0dd1\u0db8 \u0db4\u0dd4\u0dbb\u0dc0\u0dd0\u0dc3\u0dd2\u0dba\u0dd9\u0d9a\u0dd4\u0da7 \u0d91\u0db8 \u0dc0\u0db1\u0dca\u0daf\u0dd2 \u0db1\u0da9\u0dd4 \u0d9c\u0ddc\u0db1\u0dd4 \u0d9a\u0dd2\u0dbb\u0dd3\u0db8\u0dda \u0dc4\u0dd0\u0d9a\u0dd2\u0dba\u0dcf\u0dc0 \u0db4\u0dc0\u0dad\u0dd2\u0dba\u0dd2.",
    "\u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5 \u0dba\u0dd6.\u0d86\u0dbb\u0dca \u0daf \u0dc3\u0dd2\u0dbd\u0dca\u0dc0\u0dcf \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda  \u0d85\u0db4\u0dbb\u0dcf\u0db0 \u0dc0\u0d9c\u0d9a\u0dd3\u0db8\u0d9a\u0dca \u0db1\u0ddc\u0db8\u0dd0\u0dad\u0dd2 \u0db1\u0dd2\u0dc3\u0dcf \u0daf\u0dac\u0dd4\u0dc0\u0db8\u0dca \u0db1\u0dd2\u0dba\u0db8 \u0d9a\u0dd2\u0dbb\u0dd3\u0db8\u0d9a\u0dca \u0db8\u0dd9\u0dc4\u0dd2\u0daf\u0dd2  \u0dc3\u0dd2\u0daf\u0dd4 \u0db1\u0ddc\u0dc0\u0db1 \u0db6\u0dc0\u0dba.",
    "\u0db8\u0dd9\u0db8 \u0db1\u0da9\u0dd4\u0dc0\u0dda\u0daf\u0dd3 \u0db1\u0ddc\u0dc3\u0dd0\u0dbd\u0d9a\u0dd2\u0dbd\u0dd2\u0db8\u0dad\u0dca \u0db6\u0dc0 \u0dc3\u0dc4 \u0dc0\u0d9c\u0d9a\u0dd3\u0db8\u0dca \u0db4\u0dd0\u0dc4\u0dd0\u0dbb \u0dc4\u0dd0\u0dbb\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db8\u0dd9\u0dc4\u0dd2\u0daf\u0dd3 \u0d85\u0dc0\u0daf\u0dcf\u0db1\u0dba \u0dba\u0ddc\u0db8\u0dd4 \u0dc0\u0dd3 \u0d87\u0dad\u0dd2 \u0db6\u0dc0 \u0d94\u0dc4\u0dd4 \u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.",
    "\u0dc0\u0dad\u0dca\u0db8\u0db1\u0dca \u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba\u0da7 \u0dc0\u0d9c\u0d9a\u0dd2\u0dc0\u0dba\u0dd4\u0dad\u0dd4 \u0db4\u0dd4\u0daf\u0dca\u0d9c\u0dbd\u0dba\u0dd2\u0db1\u0dca \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc0\u0dd2\u0db8\u0dbb\u0dca\u0dc1\u0db1\u0dba\u0d9a\u0dca \u0d9a\u0dbb\u0db1 \u0dbd\u0dd9\u0dc3 \u0db1\u0dd2\u0dba\u0ddd\u0d9c \u0d9a\u0dbb\u0db1 \u0db8\u0dd9\u0db1\u0dca \u0d89\u0dbd\u0dca\u0dbd\u0dcf \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0dc0\u0dcf\u0dab\u0dd2\u0da2 \u0db8\u0dab\u0dca\u0da9\u0dbd\u0dba\u0dda \u0dc4\u0dd2\u0da7\u0db4\u0dd4 \u0dc3\u0db7\u0dcf\u0db4\u0dad\u0dd2 \u0da0\u0db1\u0dca\u0daf\u0dca\u200d\u0dbb\u0dcf \u0da2\u0dba\u0dbb\u0dad\u0dca\u0db1, \u0db4\u0dd2\u0dc4\u0dd2\u0db1\u0dd4\u0db8\u0dca \u0dc1\u0dd6\u0dbb\u0dba\u0d9a\u0dd4 \u0dc0\u0db1 \u0da2\u0dd4\u0dbd\u0dd2\u0dba\u0db1\u0dca \u0db6\u0ddd\u0dbd\u0dd2\u0d82 \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0dca \u0dc3\u0dc4 \u0d9a\u0ddc\u0dc5\u0db9 \u0dc0\u0dd2\u0dc0\u0dd8\u0dad \u0dc0\u0dd2\u0dc1\u0dca\u0dc0\u0dc0\u0dd2\u0daf\u0dca\u200d\u0dba\u0dcf\u0dbd\u0dba\u0dda \u0db8\u0dc4\u0dcf\u0da0\u0dcf\u0dbb\u0dca\u0dba \u0db8\u0dc4\u0dd2\u0db8\u0dca \u0db8\u0dd9\u0db1\u0dca\u0da9\u0dd2\u0dc3\u0dca  \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0dca \u0db8\u0dd9\u0db8 \u0db4\u0dd9\u0dad\u0dca\u0dc3\u0db8\u0dca \u0d9c\u0ddc\u0db1\u0dd4 \u0d9a\u0dbb \u0dad\u0dd2\u0db6\u0dd4\u0dab\u0dd2.",
    "\u0d91\u0db8 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca \u0daf\u0dd9\u0d9a\u0d9a\u0dca \u0dc0\u0dd2\u0db7\u0dcf\u0d9c \u0d9a\u0ddc\u0da7 \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb\u0db8\u0dd2\u0db1\u0dca \u0db8\u0dd4\u0dbb\u0dca\u0daf\u0dd4 \u0db4\u0dca\u200d\u0dbb\u0db1\u0dcf\u0db1\u0dca\u0daf\u0dd4, \u0dc0\u0dd2\u0da2\u0dd2\u0dad\u0dca \u0db8\u0dc5\u0dbd\u0dca\u0d9c\u0ddc\u0da9, \u0db6\u0dd4\u0dc0\u0db1\u0dd9\u0d9a \u0d85\u0dbd\u0dd4\u0dc0\u0dd2\u0dc4\u0dcf\u0dbb\u0dda \u0dba\u0db1 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4\u0db1\u0dca\u0d9c\u0dda \u0d91\u0d9a\u0d9f\u0dad\u0dca\u0dc0\u0dba \u0d87\u0dad\u0dd2\u0dc0 \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0db1\u0dca\u0dad \u0da2\u0dba\u0dc3\u0dd6\u0dbb\u0dd2\u0dba \u0dc0\u0dd2\u0dc3\u0dd2\u0db1\u0dca \u0db8\u0dd9\u0db8 \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba.",
    "\u0dc3\u0dd4\u0dc5\u0dd4\u0dad\u0dbb \u0db1\u0da9\u0dd4 \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dc5 \u0db4\u0d82\u0da0 \u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0dc3\u0dcf\u0db8\u0dcf\u0da2\u0dd2\u0d9a \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db4\u0dca\u200d\u0dbb\u0dd2\u0dba\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1 \u0dc3\u0db3\u0dc4\u0db1\u0dca \u0d9a\u0dc5\u0dda \u0dad\u0db8\u0db1\u0dca \u0d85\u0daf\u0dcf\u0dc5 \u0db4\u0dd9\u0dad\u0dca\u0dc3\u0db8\u0dca \u0db1\u0dd2\u0dc2\u0dca\u0db4\u0dca\u200d\u0dbb\u0db7 \u0d9a\u0dd2\u0dbb\u0dd3\u0db8\u0da7 \u0db1\u0dd2\u0dba\u0db8 \u0d9a\u0dbb\u0db1 \u0db6\u0dc0\u0dba\u0dd2.",
    "\u0d91\u0db8 \u0db4\u0dd9\u0dad\u0dca\u0dc3\u0db8\u0dca \u0db1\u0dd2\u0dc3\u0dd2 \u0db1\u0dd3\u0dad\u0dd2\u0db8\u0dba \u0d9a\u0dcf\u0dbd\u0dc3\u0dd3\u0db8\u0dcf\u0dc0 \u0dad\u0dd4\u0dc5 \u0d9c\u0ddc\u0db1\u0dd4 \u0d9a\u0dbb \u0db1\u0ddc\u0db8\u0dd0\u0dad\u0dd2 \u0dc0\u0dd3\u0db8 \u0d87\u0dad\u0dd4\u0dc5\u0dd4 \u0dc4\u0dda\u0dad\u0dd4 \u0d9a\u0dd2\u0dc4\u0dd2\u0db4\u0dba\u0d9a\u0dca \u0db8\u0dad \u0db4\u0dd9\u0dad\u0dca\u0dc3\u0db8 \u0db1\u0dd2\u0dc2\u0dca\u0db4\u0dca\u200d\u0dbb\u0db7 \u0d9a\u0dbb\u0db1 \u0db6\u0dc0\u0dad\u0dca \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0dc0\u0dbb\u0dca\u0db0\u0db1 \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.",
    "\u0db6\u0dc4\u0dd4\u0dad\u0dbb \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4\u0db1\u0dca\u0d9c\u0dda \u0dad\u0dd3\u0dbb\u0dab\u0dba \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dc5 \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0db1\u0dca\u0dad \u0da2\u0dba\u0dc3\u0dd6\u0dbb\u0dd2\u0dba \u0db4\u0dd9\u0db1\u0dca\u0dc0\u0dcf \u0daf\u0dd4\u0db1\u0dca\u0db1\u0dda 2019 \u0dc0\u0dc3\u0dbb\u0dda \u0db1\u0ddc\u0dc0\u0dd0\u0db8\u0dca\u0db6\u0dbb\u0dca \u0db8\u0dcf\u0dc3\u0dba\u0dda \u0dc3\u0dd2\u0da7 2022 \u0dc0\u0dc3\u0dbb\u0dda \u0d85\u0d9c\u0ddd\u0dc3\u0dca\u0dad\u0dd4 \u0db8\u0dcf\u0dc3\u0dba \u0daf\u0d9a\u0dca\u0dc0\u0dcf \u0d9a\u0dcf\u0dbd \u0dc3\u0dd3\u0db8\u0dcf\u0dc0 \u0dad\u0dd4\u0dc5 \u0dc0\u0d9c \u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dc0\u0d9c\u0d9a\u0dd2\u0dc0\u0dba\u0dd4\u0dad\u0dd4 \u0db1\u0dd2\u0dbd\u0dad\u0dbd \u0daf\u0dbb\u0dcf \u0d87\u0dad\u0dd2 \u0db6\u0dc0 \u0db4\u0dd9\u0dad\u0dca\u0dc3\u0db8\u0dca \u0dc0\u0dd2\u0db7\u0dcf\u0d9c\u0dba\u0dda\u0daf\u0dd3 \u0d85\u0db1\u0dcf\u0dc0\u0dbb\u0dab\u0dba \u0dc0\u0dd4 \u0db6\u0dc0\u0dba.",
    "\u0db8\u0dd9\u0db8 \u0d9a\u0dcf\u0dbd \u0dc3\u0dd3\u0db8\u0dcf\u0dc0 \u0dad\u0dd4\u0dc5 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dbb\u0da7 \u0dad\u0dd4\u0dc5 \u0d86\u0dbb\u0dca\u0dae\u0dd2\u0d9a \u0d85\u0dc0\u0db4\u0dcf\u0dad\u0dba\u0d9a\u0dca \u0db8\u0dad\u0dd4\u0dc0\u0dd2\u0dba \u0dc4\u0dd0\u0d9a\u0dd2 \u0db6\u0dc0\u0da7 \u0d9a\u0dbb\u0dd4\u0dab\u0dd4 \u0dc0\u0da7\u0dc4\u0dcf \u0d9c\u0dd9\u0db1 \u0dc3\u0dd2\u0da7\u0dd2 \u0db6\u0dc0 \u0db4\u0dd0\u0dc4\u0dd0\u0daf\u0dd2\u0dbd\u0dd2 \u0dc0\u0db1\u0dca\u0db1\u0dda \u0dba\u0dd0\u0dba\u0dd2 \u0dc3\u0db3\u0dc4\u0db1\u0dca \u0d9a\u0dc5 \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0db8\u0dd9\u0db8 \u0dad\u0dad\u0dca\u0dad\u0dca\u0dc0\u0dba \u0dc0\u0dd0\u0dc5\u0dd0\u0d9a\u0dca\u0dc0\u0dd3\u0db8\u0da7 \u0d94\u0dc0\u0dd4\u0db1\u0dca \u0db1\u0dd2\u0dc3\u0dd2 \u0db4\u0dd2\u0dba\u0dc0\u0dbb \u0db1\u0ddc\u0d9c\u0dad\u0dca \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dbb \u0dc3\u0dd2\u0da7\u0dd2\u0dba\u0dda\u0dba.",
    "\u0d91\u0dc4\u0dd2 \u0db4\u0dca\u200d\u0dbb\u0dad\u0dd2\u0db5\u0dbd\u0dba\u0d9a\u0dca \u0dbd\u0dd9\u0dc3 \u0d85\u0dad\u0dca\u200d\u0dba\u0dc0\u0dc1\u0dca\u200d\u0dba \u0dc3\u0dda\u0dc0\u0dcf\u0dc0\u0db1\u0dca \u0dc0\u0db1 \u0dc0\u0dd2\u0daf\u0dd4\u0dbd\u0dd2\u0dba, \u0d9c\u0dd1\u0dc3\u0dca, \u0d96\u0dc2\u0db0 \u0d87\u0dad\u0dd4\u0dc5\u0dd4 \u0d85\u0dad\u0dca\u200d\u0dba\u0dcf\u0dc0\u0dc1\u0dca\u200d\u0dba \u0dc3\u0dda\u0dc0\u0dcf\u0dc0\u0db1\u0dca \u0d85\u0d9b\u0dab\u0dca\u0da9\u0dc0 \u0dc3\u0db4\u0dba\u0dcf \u0d9c\u0dd0\u0db1\u0dd3\u0db8\u0da7 \u0db1\u0ddc\u0dc4\u0dd0\u0d9a\u0dd2 \u0dad\u0dad\u0dca\u0dad\u0dca\u0dc0\u0dba\u0d9a\u0dca \u0d8b\u0daf\u0dca\u0d9c\u0dad \u0dc0\u0dd3 \u0db8\u0dc4\u0da2\u0db1\u0dad\u0dcf\u0dc0 \u0db8\u0dd9\u0db1\u0dca\u0db8 \u0dbb\u0da7\u0daf \u0daf\u0dd0\u0da9\u0dd2 \u0d85\u0d9c\u0dcf\u0db0\u0dba\u0d9a\u0da7 \u0d87\u0daf \u0dc0\u0dd0\u0da7\u0dd4\u0dab\u0dd4 \u0db6\u0dc0\u0dad\u0dca \u0dad\u0dd3\u0db1\u0dca\u0daf\u0dd4\u0dc0\u0dda \u0dc3\u0db3\u0dc4\u0db1\u0dca \u0d9a\u0dbb \u0dad\u0dd2\u0db6\u0dda.",
    "\u0dbb\u0da7 \u0dad\u0dd4\u0dc5 \u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba\u0d9a\u0dca \u0db8\u0dad\u0dd4 \u0dc0\u0dd2\u0dba \u0dc4\u0dd0\u0d9a\u0dd2 \u0db6\u0dc0\u0da7 \u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0db8\u0dd6\u0dbd\u0dca\u200d\u0dba \u0d85\u0dbb\u0db8\u0dd4\u0daf\u0dbd \u0d87\u0dad\u0dd4\u0dc5\u0dd4 \u0d86\u0dbb\u0dca\u0dae\u0dd2\u0d9a \u0dc0\u0dd2\u0dc1\u0dda\u0dc2\u0da5\u0dba\u0dd2\u0db1\u0dca \u0db8\u0dad \u0db4\u0dc5 \u0d9a\u0dbb \u0dad\u0dd2\u0db6\u0dd2\u0dba\u0daf\u0dd3\u0dad\u0dca \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc3\u0dd0\u0dbd\u0d9a\u0dd2\u0dbd\u0dd2\u0db8\u0dad\u0dca\u0dc0 \u0d9a\u0da7\u0dba\u0dd4\u0dad\u0dd4 \u0d9a\u0dc5 \u0d86\u0d9a\u0dcf\u0dbb\u0dba\u0d9a\u0dca \u0db4\u0dd9\u0db1\u0dd3 \u0db1\u0ddc\u0dba\u0db1 \u0db6\u0dc0\u0dad\u0dca \u0dc0\u0dad\u0dca\u0db8\u0db1\u0dca \u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba \u0db8\u0dd0\u0da9\u0dbd\u0dd3\u0db8\u0da7 \u0dad\u0db8\u0db1\u0dca \u0dc3\u0dd2\u0dba\u0dbd\u0dd4 \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c \u0d9c\u0dad\u0dca \u0db6\u0dc0\u0da7 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0d9a\u0dbb\u0db1\u0dd4 \u0dbd\u0db6\u0db1 \u0db4\u0dca\u200d\u0dbb\u0d9a\u0dcf\u0dc1 \u0db4\u0dd2\u0dc5\u0dd2\u0d9c\u0dad \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0dad\u0dca \u0db1\u0da9\u0dd4 \u0dad\u0dd3\u0db1\u0dca\u0daf\u0dd4\u0dc0\u0dda \u0dc3\u0db3\u0dc4\u0db1\u0dca \u0d9a\u0dbb \u0d87\u0dad.",
    "\u0db8\u0dda \u0dad\u0dd4\u0dc5\u0dd2\u0db1\u0dca \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0db8\u0dc4\u0da2\u0db1 \u0dc0\u0dd2\u0dc1\u0dca\u0dc0\u0dcf\u0dc3\u0dba \u0dc4\u0dcf \u0db7\u0dcf\u0dbb\u0dba \u0d9a\u0da9 \u0d9a\u0dbb\u0db8\u0dd2\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb \u0d87\u0dad\u0dd2 \u0db6\u0dc0\u0dad\u0dca \u0d92 \u0dad\u0dd4\u0dc5\u0dd2\u0db1\u0dca \u0d94\u0dc0\u0dd4\u0db1\u0dca \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0 \u0db8\u0d9c\u0dd2\u0db1\u0dca \u0dc3\u0dc4\u0dad\u0dd2\u0d9a \u0d9a\u0dbb \u0dad\u0dd2\u0db6\u0dd9\u0db1 \u0db8\u0dd6\u0dbd\u0dd2\u0d9a \u0db8\u0dd2\u0db1\u0dd2\u0dc3\u0dca \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb \u0dad\u0dd2\u0db6\u0dd9\u0db1 \u0db6\u0dc0\u0dad\u0dca \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0db4\u0dca\u200d\u0dbb\u0db8\u0dd4\u0d9b \u0db4\u0d82\u0da0 \u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0db6\u0dc4\u0dd4\u0dad\u0dbb \u0dc0\u0dd2\u0dba\u0dad\u0dd4\u0db1\u0dca\u0d9c\u0dda \u0dad\u0dd3\u0db1\u0dca\u0daf\u0dd4\u0dc0\u0dda \u0dc3\u0db3\u0dc4\u0db1\u0dca \u0d9a\u0dbb \u0dad\u0dd2\u0db6\u0dda.",
    "\u0d9a\u0dd9\u0dc3\u0dda\u0dc0\u0dd9\u0dad\u0dad\u0dca \u0db8\u0dda \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc0\u0db1\u0dca\u0daf\u0dd2 \u0d9c\u0dd9\u0dc0\u0db1 \u0dbd\u0dd9\u0dc3 \u0d85\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0db1\u0dd2\u0dba\u0ddd\u0d9c \u0db1\u0dd2\u0d9a\u0dd4\u0dad\u0dca \u0db1\u0ddc\u0d9a\u0dbb\u0db1 \u0db6\u0dc0 \u0dc3\u0db3\u0dc4\u0db1\u0dca \u0d9a\u0dc5 \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0db6\u0dc4\u0dd4\u0dad\u0dbb \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4\u0db1\u0dca \u0dc0\u0d9c \u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dc0\u0dd2\u0dc3\u0dd2\u0db1\u0dca \u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4\u0dc0\u0db1\u0dca\u0da7 \u0dbb\u0dd4\u0db4\u0dd2\u0dba\u0dbd\u0dca 150000/- \u0db6\u0dd0\u0d9c\u0dd2\u0db1\u0dca \u0db1\u0da9\u0dd4 \u0d9c\u0dcf\u0dc3\u0dca\u0dad\u0dd4 \u0d9c\u0dd9\u0dc0\u0dd2\u0dba \u0dba\u0dd4\u0dad\u0dd4 \u0db6\u0dc0 \u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0dc3\u0db3\u0dc4\u0db1\u0dca \u0d9a\u0dbb \u0d87\u0dad.",
    "\u0d9c\u0ddd\u0da8\u0dcf\u0db7\u0dba\u0d9c\u0dda \u0dbb\u0da2\u0dba \u0dbb\u0da7\u0da7 \u0d9a\u0dc5  \u0d86\u0dbb\u0dca\u0dae\u0dd2\u0d9a \u0db4\u0dcf\u0da9\u0dd4\u0dc0  \u0dc0\u0dd2\u0d9c\u0dab\u0db1\u0dba \u0d9a\u0dbb\u0db1\u0dca\u0db1\u0dd0\u0dba\u0dd2  \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0daf\u0dd4\u0db1\u0dca \u0db1\u0dd2\u0dba\u0ddd\u0d9c\u0dba",
    "\u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2\u0d9c\u0dda \u0dbb\u0da2\u0dba \u0dba\u0da7\u0dad\u0dda \u0d9c\u0dad\u0dca \u0dc0\u0dd0\u0dbb\u0daf\u0dd2 \u0d86\u0dbb\u0dca\u0dae\u0dd2\u0d9a \u0d9a\u0dc5\u0db8\u0db1\u0dcf\u0d9a\u0dbb\u0dab \u0dad\u0dd3\u0dbb\u0dab \u0db1\u0dd2\u0dc3\u0dcf \u0da2\u0db1\u0dad\u0dcf\u0dc0\u0d9c\u0dda \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d9a\u0da9\u0dc0\u0dd3 \u0d87\u0dad\u0dd0\u0dba\u0dd2 \u0db4\u0dc0\u0dc3\u0db8\u0dd2\u0db1\u0dca \u0d9c\u0ddc\u0db1\u0dd4\u0d9a\u0dc5 \u0db8\u0dd9\u0db8 \u0db8\u0dd4\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca 2 \u0dc0\u0dd2\u0db7\u0dcf\u0d9c \u0d9a\u0dd2\u0dbb\u0dd3\u0db8\u0da7 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0dda \u0db4\u0d82\u0da0 \u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0dac\u0dd4\u0dbd\u0dca\u0dbd \u0dad\u0dd3\u0dbb\u0dab\u0dba \u0d9a\u0dbb\u0db8\u0dd2\u0db1\u0dca \u0dc0\u0dc4\u0dcf\u0db8 \u0dc0\u0dd2\u0d9c\u0dab\u0db1\u0dba\u0d9a\u0dca \u0d9a\u0dbb\u0db1 \u0dbd\u0dd9\u0dc3\u0da7 (2022 \u0d94\u0d9a\u0dca\u0dad\u0ddc\u0db6\u0dbb\u0dca 07 \u0dc0\u0dd0\u0db1\u0dd2\u0daf\u0dcf) \u0dc0\u0dd2\u0d9c\u0dab\u0d9a\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0da7 \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba.",
    "\u0db4\u0dd9\u0dad\u0dca\u0dc3\u0db8\u0dca \u0dc0\u0dbd\u0dd2\u0db1\u0dca \u0dc0\u0d9c\u0d8b\u0dad\u0dca\u0dad\u0dbb\u0d9a\u0dcf\u0dbb \u0db4\u0dcf\u0dbb\u0dca\u0dc1\u0dc0\u0dba\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0d85\u0db4\u0dbb\u0dcf\u0db0 \u0db1\u0da9\u0dd4 \u0db4\u0dd0\u0dc0\u0dbb\u0dd3\u0db8\u0da7 \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dd0\u0dba\u0dd2, \u0d85\u0dbd\u0dca\u0dbd\u0dc3\u0dca \u0dc4\u0ddd \u0daf\u0dd4\u0dc2\u0dab \u0da0\u0ddc\u0daf\u0db1\u0dcf \u0dc0\u0dd2\u0db8\u0dbb\u0dca\u0dc1\u0db1 \u0d9a\u0ddc\u0db8\u0dd2\u0dc3\u0db8\u0da7 \u0db1\u0dd2\u0dba\u0ddd\u0d9c \u0d9a\u0dbb\u0db1 \u0dbd\u0dd9\u0dc3\u0daf  \u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4\u0dc0\u0db1\u0dca \u0d89\u0dbd\u0dca\u0dbd\u0dcf \u0dad\u0dd2\u0db6\u0dd4\u0dab\u0dd2.",
    "\u0dc0\u0dd2\u0d9c\u0dab\u0d9a\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 30 \u0dc0\u0dd0\u0db1\u0dd2 \u0daf\u0dd2\u0db1 \u0dc0\u0db1 \u0dc0\u0dd2\u0da7 \u0dc0\u0dd2\u0d9c\u0dab\u0db1\u0dba\u0d9a\u0dca \u0db4\u0dc0\u0dad\u0dca\u0dc0\u0dcf \u0dc0\u0dcf\u0dbb\u0dca\u0dad\u0dcf\u0dc0\u0d9a\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dd2\u0dbb\u0dd3\u0db8\u0da7,\u0da9\u0ddc\u0dbd\u0dbb\u0dba\u0da7 \u0dc3\u0dcf\u0db4\u0dda\u0d9a\u0dca\u0dc2\u0dc0  \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0dbb\u0dd4\u0db4\u0dd2\u0dba\u0dbd\u0dda \u0d85\u0d9c\u0dba \u0dbb\u0dd4\u0db4\u0dd2\u0dba\u0dbd\u0dca 203\u0d9a \u0db4\u0dc0\u0dad\u0dca\u0dc0\u0dcf\u0d9c\u0dd9\u0db1 \u0dba\u0dcf\u0db8 \u0dc3\u0dc4 \u0d8a\u0da7 \u0dc3\u0db8\u0dca\u0db6\u0db1\u0dca\u0db0 \u0dc3\u0dd2\u0dba\u0dbd\u0dd4 \u0d9a\u0dbb\u0dd4\u0dab\u0dd4.\u0da2\u0dcf\u0dad\u0dca\u200d\u0dba\u0db1\u0dca\u0dad\u0dbb \u0db8\u0dd6\u0dbd\u0dca\u200d\u0dba \u0d85\u0dbb\u0db8\u0dd4\u0daf\u0dbd\u0dda \u0dc3\u0dc4\u0dba \u0dbd\u0db6\u0dcf\u0d9c\u0dd0\u0db1\u0dd3\u0db8\u0dda \u0db4\u0dca\u200d\u0dbb\u0db8\u0dcf\u0daf\u0dba \u0dc3\u0dc4 \u0d8a\u0da7 \u0dc3\u0db8\u0dca\u0db6\u0db1\u0dca\u0db0 \u0dc3\u0dd2\u0dba\u0dbd\u0dd4 \u0d9a\u0dbb\u0dd4\u0dab\u0dd4.\u0dc0\u0dd2\u0daf\u0dda\u0dc1 \u0dc3\u0d82\u0da0\u0dd2\u0dad \u0db7\u0dcf\u0dc0\u0dd2\u0dad\u0dcf \u0d9a\u0dbb\u0db8\u0dd2\u0db1\u0dca 2022 \u0da2\u0db1\u0dc0\u0dcf\u0dbb\u0dd2 18 \u0dc0\u0db1 \u0daf\u0dd2\u0db1 \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf \u0da9\u0ddc\u0dbd\u0dbb\u0dca \u0db8\u0dd2\u0dbd\u0dd2\u0dba\u0db1 500 \u0d9a \u0dc3\u0dca\u0dc0\u0ddb\u0dbb\u0dd3\u0dad\u0dca\u0dc0 \u0db6\u0dd0\u0db3\u0dd4\u0db8\u0dca\u0d9a\u0dbb \u0db4\u0dd2\u0dba\u0dc0\u0dd3\u0db8\u0da7 \u0d85\u0daf\u0dcf\u0dc5 \u0dc3\u0dd2\u0dba\u0dbd\u0dd4 \u0d9a\u0dbb\u0dd4\u0dab\u0dd4\u0d91\u0dc0\u0dd0\u0db1\u0dd2 \u0d9c\u0dd9\u0dc0\u0dd3\u0db8\u0dca \u0db8\u0d9f\u0dd2\u0db1\u0dca  \u0db8\u0dc4 \u0db6\u0dd0\u0d82\u0d9a\u0dd4\u0dc0\u0da7 \u0dc3\u0dd2\u0daf\u0dd4\u0dc0\u0dd6 \u0db4\u0dcf\u0da9\u0dd4\u0dc0 \u0db4\u0dd2\u0dc5\u0dd2\u0db6\u0db3 \u0dc0\u0dd2\u0d9c\u0dab\u0db1\u0dba\u0d9a\u0dca.",
    "\u0d92\u0dc0\u0d9a\u0da7 \u0db8\u0dd9\u0db8 \u0db4\u0dd9\u0dad\u0dca\u0dc3\u0db8\u0dca \u0dc0\u0dd2\u0db7\u0dcf\u0d9c\u0dba\u0da7 \u0d85\u0dc0\u0dc3\u0dbb \u0daf\u0dd4\u0db1\u0dca \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0db1\u0dca\u0dad \u0da2\u0dba\u0dc3\u0dd6\u0dbb\u0dd2\u0dba \u0db4\u0dca\u200d\u0dbb\u0db8\u0dd4\u0d9b \u0db4\u0d82\u0da0 \u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0dac\u0dd4\u0dbd\u0dca\u0dbd \u0dc0\u0dd2\u0d9c\u0dab\u0d9a\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0da7 \u0db1\u0dd2\u0dba\u0ddd\u0d9c \u0d9a\u0dbb \u0dad\u0dd2\u0db6\u0dd4\u0dab\u0dda, \u0dc0\u0dc4\u0dcf\u0db8  \u0db8\u0dd9\u0db8 \u0d9a\u0dbb\u0dab\u0dd4 \u0d9c\u0dd0\u0db1 \u0dc0\u0dd2\u0d9c\u0dab\u0db1\u0dba\u0d9a\u0dca \u0dc3\u0dd2\u0daf\u0dd4\u0d9a\u0dbb 2022 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 30 \u0dc0\u0dd0\u0db1\u0dd2\u0daf\u0dcf\u0da7 \u0db4\u0dd9\u0dbb \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dab\u0dba\u0da7 \u0dc0\u0dcf\u0dbb\u0dca\u0dad\u0dcf \u0d9a\u0dbb\u0db1 \u0dbd\u0dd9\u0dc3\u0dba\u0dd2.",
    "\u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd \u0dc0\u0dad\u0dca\u0db8\u0db1\u0dca \u0db8\u0dc4 \u0db6\u0dd0\u0d82\u0d9a\u0dd4 \u0d85\u0db0\u0dd2\u0db4\u0dad\u0dd2 \u0d86\u0da0\u0dcf\u0dbb\u0dca\u0dba \u0db1\u0db1\u0dca\u0daf\u0dbd\u0dcf\u0dbd\u0dca \u0dc0\u0dd3\u0dbb\u0dc3\u0dd2\u0d82\u0dc4\u0da7 \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dc0\u0dda  \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2, \u0dc4\u0dd2\u0da7\u0db4\u0dd4 \u0db8\u0dd4\u0daf\u0dbd\u0dca \u0d85\u0db8\u0dcf\u0dad\u0dca\u200d\u0dba \u0db8\u0dc4\u0dd2\u0db1\u0dca\u0daf \u0dbb\u0dcf\u0da2\u0db4\u0d9a\u0dca\u0dc2, \u0db6\u0dd0\u0dc3\u0dd2\u0dbd\u0dca \u0dbb\u0dcf\u0da2\u0db4\u0d9a\u0dca\u0dc2, \u0d9a\u0dd0\u0db6\u0dd2\u0db1\u0da7\u0dca \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dd4\u0db1\u0dca, \u0db8\u0dc4\u0db6\u0dd0\u0d82\u0d9a\u0dd4\u0dc0\u0dda \u0db8\u0dd4\u0daf\u0dbd\u0dca \u0db8\u0dab\u0dca\u0da9\u0dbd\u0dba, \u0dc4\u0dd2\u0da7\u0db4\u0dd4 \u0d85\u0db0\u0dd2\u0db4\u0dad\u0dd2\u0dc0\u0dbb\u0dd4\u0db1\u0dca \u0daf\u0dd9\u0daf\u0dd9\u0db1\u0dcf, \u0dc3\u0dc4 \u0db7\u0dcf\u0dab\u0dca\u0da9\u0dcf\u0d9c\u0dcf\u0dbb \u0dbd\u0dda\u0d9a\u0db8\u0dca \u0d91\u0dc3\u0dca.\u0d86\u0dbb\u0dca \u0d85\u0da7\u0dd2\u0d9c\u0dbd \u0dba\u0db1 \u0db8\u0dc4\u0dad\u0dca\u0dc0\u0dbb\u0dd4\u0db1\u0dca \u0dba\u0ddc\u0db8\u0dd4\u0d9a\u0dbb \u0d87\u0dad\u0dd2 \u0dc3\u0dd2\u0dba\u0dbd\u0dd4\u0db8 \u0dbd\u0dd2\u0db4\u0dd2 \u0dc4\u0dcf \u0db1\u0dd2\u0dbb\u0dca\u0daf\u0dda\u0dc1 2022 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 30 \u0dc0\u0db1\u0daf\u0dcf \u0dc0\u0db1 \u0dc0\u0dd2\u0da7 \u0d85\u0db0\u0dd2\u0d9a\u0dbb\u0dab\u0dba\u0da7 \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1 \u0dbd\u0dd9\u0dc3\u0dba\u0dd2.",
    "\u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2: \u0da2\u0db1\u0dcf\u0db0\u0dd2\u0db4\u0dad\u0dd2 \u0dba\u0da7\u0dad\u0dda \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d86\u0dbb\u0dca\u0dae\u0dd2\u0d9a\u0dba \u0db4\u0dca\u200d\u0dbb\u0dc3\u0dca\u0dad\u0dcf\u0dbb 7 \u0d9a\u0dd2\u0db1\u0dca2022 \u0da2\u0dd6\u0dbd\u0dd2 14",
    "\u0dbb\u0da7 \u0dc3\u0dc4 \u0da2\u0db1\u0dad\u0dcf\u0dc0 \u0db6\u0d82\u0d9a\u0ddc\u0dbd\u0ddc\u0dad\u0dca \u0d9a\u0dd2\u0dbb\u0dd3\u0db8\u0da7 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0dd9\u0d9a\u0dd4 \u0d9a\u0dd9\u0dbb\u0dda2022 \u0da2\u0dd6\u0dbd\u0dd2 27",
    "\u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2:\u0dba\u0dd4\u0daf \u0d85\u0db4\u0dbb\u0dcf\u0db0 \u0da0\u0ddd\u0daf\u0db1\u0dcf \u0db8\u0dad \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dca\u0db1\u0dd0\u0dba\u0dd2 \u0dc3\u0dd2\u0d82\u0d9c\u0db4\u0dca\u0db4\u0dd6\u0dbb\u0dd4 \u0db1\u0dd3\u0dad\u0dd2\u0db4\u0dad\u0dd2\u0da7 \u0db4\u0dd0\u0db8\u0dd2\u0dab\u0dd2\u0dbd\u0dca\u0dbd\u0d9a\u0dca2022 \u0da2\u0dd6\u0dbd\u0dd2 25",
    "\u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2: \u0db4\u0dd2\u0da7\u0dd4\u0dc0\u0dc4\u0dbd\u0dca \u0d9a\u0dd9\u0dbb\u0dd9\u0db1 \u0dbb\u0dcf\u0da2\u0dca\u200d\u0dba \u0db1\u0dcf\u0dba\u0d9a\u0dba\u0dd2\u0db1\u0dca\u0da7 \u0d89\u0db1\u0dca\u0db4\u0dc3\u0dd4 \u0dc3\u0dd2\u0daf\u0dd4\u0dc0\u0db1\u0dca\u0db1\u0dda \u0d9a\u0dd4\u0db8\u0d9a\u0dca \u0daf?2022 \u0da2\u0dd6\u0dbd\u0dd2 28",
    "\u0db4\u0dca\u200d\u0dbb\u0db0\u0dcf\u0db1 \u0db4\u0dd4\u0dc0\u0dad\u0d8a\u0dc1\u0dca\u200d\u0dbb\u0dcf\u0dba\u0dbd\u0dba \u0dc3\u0dc4 \u0dc4\u0db8\u0dcf\u0dc3\u0dca \u0dc3\u0d82\u0dc0\u0dd2\u0db0\u0dcf\u0db1\u0dba \u0d85\u0dad\u0dbb \u0dc3\u0dd2\u0dc0\u0dca \u0daf\u0dd2\u0db1 \u0dc3\u0da7\u0db1\u0dca \u0dc0\u0dd2\u0dbb\u0dcf\u0db8\u0dba \u0d87\u0dbb\u0db9\u0dda\u0db4\u0dd0\u0dba 3 \u0d9a\u0da7 \u0db4\u0dd9\u0dbb'\u0db8\u0db8 \u0dbd\u0dd2\u0dba\u0db1 \u0dc4\u0dd0\u0da7\u0dd2': \u0dc3\u0dd4\u0db8\u0dd4\u0daf\u0dd4 \u0db1\u0dd2\u0dbb\u0dcf\u0d9c\u0dd3 \u0dc3\u0dd9\u0db1\u0dd9\u0dc0\u0dd2\u0dbb\u0dad\u0dca\u0db1\u0db4\u0dd0\u0dba 3 \u0d9a\u0da7 \u0db4\u0dd9\u0dbb\u0db6\u0dd2\u0dbd \u0db1\u0ddc\u0d9c\u0dd9\u0dc0\u0dcf \u0dc0\u0dd2\u0daf\u0dd4\u0dbd\u0dd2\u0dba \u0dc0\u0dd2\u0dc3\u0db1\u0dca\u0db0\u0dd2 \u0d9a\u0dc5 \u0db8\u0dd2\u0dbd\u0dd2\u0dba\u0db1 \u0db7\u0dcf\u0d9c\u0dba\u0d9a\u0da7 \u0dc0\u0dd0\u0da9\u0dd2 \u0db4\u0dd2\u0dbb\u0dd2\u0dc3\u0da7 \u0d94\u0db6\u0dad\u0dca \u0d91\u0d9a\u0dad\u0dd4 \u0dc0\u0dd9\u0dba\u0dd2 \u0daf?\u0db4\u0dd0\u0dba 7 \u0d9a\u0da7 \u0db4\u0dd9\u0dbb\u0dc0\u0dd2\u0dc1\u0dda\u0dc2\u0dcf\u0d82\u0d9c\u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba\u0da7 \u0dc0\u0d9c\u0d9a\u0dd2\u0dc0 \u0dba\u0dd4\u0dad\u0dca\u0dad\u0db1\u0dca\u0d9c\u0dda \u0db4\u0dca\u200d\u0dbb\u0da2\u0dcf \u0d85\u0dba\u0dd2\u0dad\u0dd2\u0dba \u0d85\u0dc4\u0ddd\u0dc3\u0dd2 \u0d9a\u0dc5 \u0dc4\u0dd0\u0d9a\u0dd2\u0daf?2023 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 23\u0dc1\u0dad\u0dc0\u0dbb\u0dca\u0dc2\u0dba\u0d9a \u0db4\u0da7\u0db1\u0dca \u0daf\u0dd2\u0dc0\u0dba\u0dd2\u0db1\u0da7\u0db8 \u0db1\u0dd4\u0dc0\u0dab \u0db6\u0dd9\u0daf\u0db1 \u0daf\u0dd0\u0db1\u0dd4\u0db8\u0dca \u0dba\u0dcf\u0dad\u0dca\u200d\u0dbb\u0dcf\u0dc02023 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 20\u0db6\u0dca\u200d\u0dbb\u0dd2\u0dad\u0dcf\u0db1\u0dca\u200d\u0dba \u0dc3\u0dde\u0d9b\u0dca\u200d\u0dba \u0dc3\u0dda\u0dc0\u0dcf\u0dc0\u0da7 \u0d91\u0d9a\u0dca\u0dc0\u0dd6 \u0dc0\u0dd2\u0daf\u0dd9\u0dc3\u0dca \u0dc0\u0ddb\u0daf\u0dca\u200d\u0dba\u0dc0\u0dbb\u0dd4\u0db1\u0dca \u0dc0\u0dd0\u0da9\u0dd2 \u0db8 \u0dc3\u0d82\u0d9b\u0dca\u200d\u0dba\u0dcf\u0dc0\u0d9a\u0dca \u0db4\u0dd0\u0db8\u0dd2\u0dab\u0dd2 \u0dbb\u0da7\u0dc0\u0dbd\u0dca 5 \u0d85\u0dad\u0dbb\u0da7 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc02023 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 17COPE: \u0dc4\u0dc3\u0dca\u0dad \u0dc3\u0d82\u0da5\u0dcf\u0dc0 \u0d9c\u0dd0\u0db1 \u0dc3\u0db7\u0dcf\u0db4\u0dad\u0dd2 \u0db8\u0dc4\u0dcf\u0da0\u0dcf\u0dbb\u0dca\u0dba \u0dbb\u0d82\u0da2\u0dd2\u0dad\u0dca \u0db6\u0dab\u0dca\u0da9\u0dcf\u0dbb \u0d9a\u0dd2\u0dba\u0db1\u0dca\u0db1\u0dda \u0d9a\u0dd4\u0db8\u0d9a\u0dca\u0daf ?2023 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 1720 \u0dc0\u0db1 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0dd2\u0db1\u0db8\u0dcf \u0dc3\u0db8\u0dca\u0db8\u0dcf\u0db1 \u0d8b\u0dbd\u0dd9\u0dc5: '\u0da2\u0db1\u0db4\u0dad\u0dd2\u0da7 \u0dc0\u0dd0\u0dbb\u0daf\u0dd4\u0dab\u0dd4 \u0dad\u0dd0\u0db1\u0dca' \u0dad\u0dd2\u0db6\u0dd4\u0dab\u0dcf \u0daf? 2023 \u0db1\u0ddc\u0dc0\u0dd0\u0db8\u0dca\u0db6\u0dbb\u0dca 16\u0dc0\u0dd0\u0da9\u0dd2\u0db4\u0dd4\u0dbb\u0db8 \u0d9a\u0dd2\u0dba\u0dd0\u0dc0\u0dd61\u0d8a\u0dc1\u0dca\u200d\u0dbb\u0dcf\u0dba\u0dbd\u0dba \u0dc3\u0dc4 \u0dc4\u0db8\u0dcf\u0dc3\u0dca \u0dc3\u0d82\u0dc0\u0dd2\u0db0\u0dcf\u0db1\u0dba \u0d85\u0dad\u0dbb \u0dc3\u0dd2\u0dc0\u0dca \u0daf\u0dd2\u0db1 \u0dc3\u0da7\u0db1\u0dca \u0dc0\u0dd2\u0dbb\u0dcf\u0db8\u0dba \u0d87\u0dbb\u0db9\u0dda2\u0d86\u0dbb\u0dca\u0dae\u0dd2\u0d9a \u0d85\u0dbb\u0dca\u0db6\u0dd4\u0daf\u0dba\u0da7 \u0dc0\u0d9c\u0d9a\u0dd2\u0dc0 \u0dba\u0dd4\u0dad\u0dca\u0dad\u0db1\u0dca\u0d9c\u0dda \u0db4\u0dca\u200d\u0dbb\u0da2\u0dcf \u0d85\u0dba\u0dd2\u0dad\u0dd2\u0dba \u0d85\u0dc4\u0ddd\u0dc3\u0dd2 \u0d9a\u0dc5 \u0dc4\u0dd0\u0d9a\u0dd2\u0daf?3\u0db6\u0dd2\u0dbd \u0db1\u0ddc\u0d9c\u0dd9\u0dc0\u0dcf \u0dc0\u0dd2\u0daf\u0dd4\u0dbd\u0dd2\u0dba \u0dc0\u0dd2\u0dc3\u0db1\u0dca\u0db0\u0dd2 \u0d9a\u0dc5 \u0db8\u0dd2\u0dbd\u0dd2\u0dba\u0db1 \u0db7\u0dcf\u0d9c\u0dba\u0d9a\u0da7 \u0dc0\u0dd0\u0da9\u0dd2 \u0db4\u0dd2\u0dbb\u0dd2\u0dc3\u0da7 \u0d94\u0db6\u0dad\u0dca \u0d91\u0d9a\u0dad\u0dd4 \u0dc0\u0dd9\u0dba\u0dd2 \u0daf?4ICC \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dca\u200d\u0dbb\u0dd2\u0d9a\u0da7\u0dca \u0dad\u0dc4\u0db1\u0db8 \u0d85\u0d9b\u0dab\u0dca\u0da9\u0dc0: \u0db4\u0db1\u0dc0\u0db1\u0dd4 \u0dbd\u0dd0\u0db6\u0dd6 \u0d9a\u0ddc\u0db1\u0dca\u0daf\u0dda\u0dc3\u0dd2 \u0db8\u0ddc\u0db1\u0dc0\u0dcf\u0daf ?5'\u0db8\u0db8 \u0dbd\u0dd2\u0dba\u0db1 \u0dc4\u0dd0\u0da7\u0dd2': \u0dc3\u0dd4\u0db8\u0dd4\u0daf\u0dd4 \u0db1\u0dd2\u0dbb\u0dcf\u0d9c\u0dd3 \u0dc3\u0dd9\u0db1\u0dd9\u0dc0\u0dd2\u0dbb\u0dad\u0dca\u0db1",
    "\u0d8a\u0dc1\u0dca\u200d\u0dbb\u0dcf\u0dba\u0dbd\u0dba \u0dc3\u0dc4 \u0dc4\u0db8\u0dcf\u0dc3\u0dca \u0dc3\u0d82\u0dc0\u0dd2\u0db0\u0dcf\u0db1\u0dba \u0d85\u0dad\u0dbb \u0dc3\u0dd2\u0dc0\u0dca \u0daf\u0dd2\u0db1 \u0dc3\u0da7\u0db1\u0dca \u0dc0\u0dd2\u0dbb\u0dcf\u0db8\u0dba \u0d87\u0dbb\u0db9\u0dda\u0db4\u0dd0\u0dba 3 \u0d9a\u0da7 \u0db4\u0dd9\u0dbb",
    "\u0db6\u0dd2\u0dbd \u0db1\u0ddc\u0d9c\u0dd9\u0dc0\u0dcf \u0dc0\u0dd2\u0daf\u0dd4\u0dbd\u0dd2\u0dba \u0dc0\u0dd2\u0dc3\u0db1\u0dca\u0db0\u0dd2 \u0d9a\u0dc5 \u0db8\u0dd2\u0dbd\u0dd2\u0dba\u0db1 \u0db7\u0dcf\u0d9c\u0dba\u0d9a\u0da7 \u0dc0\u0dd0\u0da9\u0dd2 \u0db4\u0dd2\u0dbb\u0dd2\u0dc3\u0da7 \u0d94\u0db6\u0dad\u0dca \u0d91\u0d9a\u0dad\u0dd4 \u0dc0\u0dd9\u0dba\u0dd2 \u0daf?\u0db4\u0dd0\u0dba 7 \u0d9a\u0da7 \u0db4\u0dd9\u0dbb",
    "\u0db6\u0dd2\u0dbd \u0db1\u0ddc\u0d9c\u0dd9\u0dc0\u0dcf \u0dc0\u0dd2\u0daf\u0dd4\u0dbd\u0dd2\u0dba \u0dc0\u0dd2\u0dc3\u0db1\u0dca\u0db0\u0dd2 \u0d9a\u0dc5 \u0db8\u0dd2\u0dbd\u0dd2\u0dba\u0db1 \u0db7\u0dcf\u0d9c\u0dba\u0d9a\u0da7 \u0dc0\u0dd0\u0da9\u0dd2 \u0db4\u0dd2\u0dbb\u0dd2\u0dc3\u0da7 \u0d94\u0db6\u0dad\u0dca \u0d91\u0d9a\u0dad\u0dd4 \u0dc0\u0dd9\u0dba\u0dd2 \u0daf?",
    "ICC \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dca\u200d\u0dbb\u0dd2\u0d9a\u0da7\u0dca \u0dad\u0dc4\u0db1\u0db8 \u0d85\u0d9b\u0dab\u0dca\u0da9\u0dc0: \u0db4\u0db1\u0dc0\u0db1\u0dd4 \u0dbd\u0dd0\u0db6\u0dd6 \u0d9a\u0ddc\u0db1\u0dca\u0daf\u0dda\u0dc3\u0dd2 \u0db8\u0ddc\u0db1\u0dc0\u0dcf\u0daf ?"
  ]
}