{
  "newspaper_id": "bbccomsinhala",
  "url": "https://www.bbc.com/sinhala/sri-lanka-64246292",
  "time_ut": 1673487833.0,
  "original_lang": "si",
  "original_title": "\u0db4\u0dcf\u0dc3\u0dca\u0d9a\u0dd4 \u0d89\u0dbb\u0dd2\u0daf\u0dcf \u0db4\u0dca\u200d\u0dbb\u0dc4\u0dcf\u0dbb\u0dba:\u0dc4\u0dd2\u0da7\u0db4\u0dd4 \u0da2\u0db1\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3 \u0d87\u0dad\u0dd4\u0dbd\u0dd4 \u0db4\u0dd2\u0dbb\u0dd2\u0dc3 \u0dc0\u0db1\u0dca\u0daf\u0dd2\u0dba\u0dd9\u0db1\u0dca \u0d9a\u0ddc\u0da7\u0dc3\u0d9a\u0dca \u0d9c\u0dd9\u0dc0\u0dad\u0dd2",
  "original_body_lines": [
    "\u0db4\u0dcf\u0dc3\u0dca\u0d9a\u0dd4 \u0d89\u0dbb\u0dd2\u0daf\u0dcf \u0db4\u0dca\u200d\u0dbb\u0dc4\u0dcf\u0dbb\u0dba:\u0dc4\u0dd2\u0da7\u0db4\u0dd4 \u0da2\u0db1\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3 \u0d87\u0dad\u0dd4\u0dbd\u0dd4 \u0db4\u0dd2\u0dbb\u0dd2\u0dc3 \u0dc0\u0db1\u0dca\u0daf\u0dd2\u0dba\u0dd9\u0db1\u0dca \u0d9a\u0ddc\u0da7\u0dc3\u0d9a\u0dca \u0d9c\u0dd9\u0dc0\u0dad\u0dd212 \u0da2\u0db1\u0dc0\u0dcf\u0dbb\u0dd2 2023\u0dba\u0dcf\u0dc0\u0dad\u0dca\u0d9a\u0dcf\u0dbd\u0dd3\u0db1\u0dc0\u0dd3 \u0d87\u0dad 11 \u0da2\u0dd6\u0dbd\u0dd2 2023\u0da1\u0dcf\u0dba\u0dcf\u0dbb\u0dd6\u0db4 \u0db8\u0dd6\u0dbd\u0dcf\u0dc1\u0dca\u200d\u0dbb\u0dba, ISHARA S. KODIKARA\u0db4\u0dcf\u0dc3\u0dca\u0d9a\u0dd4 \u0d89\u0dbb\u0dd4\u0daf\u0dd2\u0db1 \u0dad\u0dca\u200d\u0dbb\u0dc3\u0dca\u0dad \u0db4\u0dca\u200d\u0dbb\u0dc4\u0dcf\u0dbb\u0dba \u0dc0\u0dc5\u0d9a\u0dca\u0dc0\u0dcf \u0d9c\u0dd0\u0db1\u0dd3\u0db8\u0da7 \u0d9a\u0da7\u0dba\u0dd4\u0dad\u0dd4 \u0db1\u0ddc\u0d9a\u0dd2\u0dbb\u0dd3\u0db8 \u0dad\u0dd4\u0dc5\u0dd2\u0db1\u0dca \u0db8\u0dd6\u0dbd\u0dd2\u0d9a \u0db8\u0dd2\u0db1\u0dd2\u0dc3\u0dca \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dd2\u0dbb\u0dd3\u0db8 \u0dc0\u0dd9\u0db1\u0dd4\u0dc0\u0dd9\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 100 \u0d9a \u0dc0\u0db1\u0dca\u0daf\u0dd2\u0dba\u0d9a\u0dca \u0d9c\u0dd9\u0dc0\u0db1 \u0dbd\u0dd9\u0dc3 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd2\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc0\u0dd9\u0dad \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0d9a\u0dbb\u0db1 \u0dbd\u0daf \u0db1\u0dd2\u0dba\u0ddd\u0d9c\u0dba\u0da7 \u0d85\u0db1\u0dd4\u0dc0 \u0d94\u0dc4\u0dd4 \u0dc0\u0dd2\u0dc3\u0dd2\u0db1\u0dca \u0dc0\u0db1\u0dca\u0daf\u0dd2 \u0dc0\u0dc1\u0dba\u0dd9\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 15 \u0d9a \u0db8\u0dd4\u0daf\u0dbd\u0d9a\u0dca \u0d9c\u0dd9\u0dc0\u0dcf \u0d87\u0dad\u0dd0\u0dba\u0dd2 \u0dc0\u0dcf\u0dbb\u0dca\u0dad\u0dcf \u0dc0\u0dda.\u0db8\u0ddb\u0dad\u0dca\u200d\u0dbb\u0dd2\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc3\u0dd2\u0dba \u0db1\u0dd3\u0dad\u0dd2\u0da5\u0dc0\u0dbb\u0dd4\u0db1\u0dca \u0db8\u0dcf\u0dbb\u0dca\u0d9c\u0dba\u0dd9\u0db1\u0dca \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0da7 \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb \u0dad\u0dd2\u0db6\u0dd9\u0db1 \u0db8\u0ddd\u0dc3\u0db8\u0dda \u0dc3\u0db3\u0dc4\u0db1\u0dca \u0d9a\u0dbb \u0dad\u0dd2\u0db6\u0dd9\u0db1\u0dca\u0db1\u0dda \u0dad\u0db8\u0dcf\u0da7 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dc1\u0dba\u0dd9\u0db1\u0dca \u0dc0\u0dd2\u0dc1\u0dca\u200d\u0dbb\u0dcf\u0db8 \u0dc0\u0dd0\u0da7\u0dd4\u0db4\u0dca \u0dc0\u0dc1\u0dba\u0dd9\u0db1\u0dca \u0db8\u0dcf\u0dc3\u0dd2\u0d9a\u0dc0 \u0dbb\u0dd4\u0db4\u0dd2\u0dba\u0dbd\u0dca 97500/- \u0d9a\u0dca\u0daf  \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dd9\u0d9a\u0dd4 \u0dc0\u0dc1\u0dba\u0dd9\u0db1\u0dca \u0daf\u0dd3\u0db8\u0db1\u0dcf \u0dc4\u0dd0\u0dbb \u0dbb\u0dd4\u0db4\u0dd2\u0dba\u0dbd\u0dca 54,285 \u0d9a \u0db8\u0dd4\u0daf\u0dbd\u0d9a\u0dca \u0daf \u0d86\u0daf\u0dcf\u0dba\u0db8 \u0dc0\u0dc1\u0dba\u0dd9\u0db1\u0dca \u0dbd\u0dd0\u0db6\u0dd9\u0db1 \u0db6\u0dc0\u0dba\u0dd2.\u0d92 \u0d85\u0db1\u0dd4\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0db1\u0dd2\u0dba\u0db8 \u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 100 \u0d9a \u0dc0\u0db1\u0dca\u0daf\u0dd2 \u0db8\u0dd4\u0daf\u0dbd\u0dd2\u0db1\u0dca \u0d89\u0d9a\u0dd4\u0dad\u0dca \u0da2\u0dd4\u0db1\u0dd2 \u0db8\u0dc3 28 \u0dc0\u0dd0\u0db1\u0dd2\u0daf\u0dcf \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 15 \u0d9a\u0dca \u0dc0\u0db1\u0dca\u0daf\u0dd2 \u0dc0\u0dc1\u0dba\u0dd9\u0db1\u0dca \u0dc4\u0dcf\u0db1\u0dd2\u0db4\u0dd6\u0dbb\u0dca\u0dab \u0d9a\u0dcf\u0dbb\u0dca\u0dba\u0dcf\u0dbd\u0dba\u0dda \u0db4\u0dc0\u0dad\u0dca\u0dc0\u0dcf\u0d9c\u0dd9\u0db1 \u0dba\u0db1 \u0db4\u0dcf\u0dc3\u0dca\u0d9a\u0dd4 \u0db4\u0dca\u200d\u0dbb\u0dc4\u0dcf\u0dbb\u0dba\u0dda \u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca \u0db6\u0dc0\u0da7 \u0db4\u0dad\u0dca \u0dc0\u0dd6\u0dc0\u0db1\u0dca\u0d9c\u0dda \u0d85\u0dbb\u0db8\u0dd4\u0daf\u0dbd\u0da7 \u0d9c\u0dd9\u0dc0\u0dcf \u0d87\u0dad\u0dd2 \u0db6\u0dc0\u0dad\u0dca  \u0db8\u0ddd\u0dc3\u0db8\u0dda \u0dc3\u0db3\u0dc4\u0db1\u0dca \u0d9a\u0dbb \u0dad\u0dd2\u0db6\u0dda.\u0d89\u0dad\u0dd2\u0dbb\u0dd2 \u0dc0\u0db1\u0dca\u0daf\u0dd2 \u0db8\u0dd4\u0daf\u0dbd\u0dca \u0dbb\u0dd4\u0db4\u0dd2\u0dba\u0dbd\u0dca \u0dbd\u0d9a\u0dca\u0dc2 85 \u0db6\u0dd0\u0d9c\u0dd2\u0db1\u0dca \u0dc0\u0dcf\u0dbb\u0dd2\u0d9a 10 \u0d9a\u0dd2\u0db1\u0dca 2024 \u0dc0\u0dc3\u0dbb\u0dda \u0da2\u0dd4\u0db1\u0dd2 \u0db8\u0dc3 30 \u0dc0\u0db1\u0daf\u0dcf \u0dc3\u0dd2\u0da7 2033 \u0dc0\u0dc3\u0dbb\u0dda \u0da2\u0dd4\u0db1\u0dd2 \u0db8\u0dc3 30 \u0dc0\u0db1 \u0daf\u0dcf \u0daf\u0d9a\u0dca\u0dc0\u0dcf \u0d9a\u0dcf\u0dbd\u0dba \u0dad\u0dd4\u0dc5 \u0dc0\u0dcf\u0dbb\u0dca\u0dc2\u0dd2\u0d9a\u0dc0 \u0d9c\u0dd9\u0dc0\u0dcf \u0d85\u0dc0\u0dc3\u0db1\u0dca \u0d9a\u0dd2\u0dbb\u0dd3\u0db8\u0da7 \u0d85\u0dc0\u0dc3\u0dbb \u0daf\u0dd9\u0db1 \u0dbd\u0dd9\u0dc3\u0dad\u0dca \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc3\u0dd2\u0dba \u0db8\u0ddd\u0dc3\u0db8 \u0db8\u0dcf\u0dbb\u0dca\u0d9c\u0dba\u0dd9\u0db1\u0dca \u0d89\u0dbd\u0dca\u0dbd\u0dcf \u0d87\u0dad.\u0d89\u0d9a\u0dd4\u0dad\u0dca \u0da2\u0db1\u0dc0\u0dcf\u0dbb\u0dd2 \u0db8\u0dc3 12 \u0dc0\u0db1\u0daf\u0dcf \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0db1\u0dca\u0dad \u0da2\u0dba\u0dc3\u0dd6\u0dbb\u0dd2\u0dba \u0db4\u0dca\u200d\u0dbb\u0db8\u0dd4\u0d9b \u0dc3\u0dad\u0dca \u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0d9a\u0dca \u0dc0\u0dd2\u0dc3\u0dd2\u0db1\u0dca \u0db4\u0dcf\u0dc3\u0dca\u0d9a\u0dd4 \u0db4\u0dca\u200d\u0dbb\u0dc4\u0dcf\u0dbb\u0dba \u0dc0\u0dc5\u0d9a\u0dca\u0dc0\u0dcf \u0d9c\u0dd0\u0db1\u0dd3\u0db8\u0da7 \u0d9a\u0da7\u0dba\u0dd4\u0dad\u0dd4 \u0db1\u0ddc\u0d9a\u0dd2\u0dbb\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb \u0dad\u0dd2\u0db6\u0dd6 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca 12\u0d9a\u0da7 \u0d85\u0daf\u0dcf\u0dc5\u0dc0 \u0db8\u0dd9\u0db8 \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca\u0d9a\u0dbb \u0dad\u0dd2\u0db6\u0dd4\u0dab\u0dcf.\u0dad\u0dd3\u0db1\u0dca\u0daf\u0dd4\u0dc0\u0da7 \u0d85\u0db1\u0dd4\u0dc0 \u0d85\u0daf\u0dcf\u0dc5 \u0db4\u0dd9\u0dad\u0dca\u0dc3\u0db8\u0dca \u0dc0\u0dbd  \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dbd\u0dd9\u0dc3 \u0db1\u0db8\u0dca\u0d9a\u0dbb \u0dad\u0dd2\u0db6\u0dd6  \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 100 \u0d9a\u0dca \u0daf, \u0dc4\u0dd2\u0da7\u0db4\u0dd4 \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0db4\u0dd6\u0da2\u0dd2\u0dad\u0dca \u0da2\u0dba\u0dc3\u0dd4\u0db1\u0dca\u0daf\u0dbb \u0dc3\u0dc4 \u0dbb\u0dcf\u0da2\u0dca\u200d\u0dba \u0db6\u0dd4\u0daf\u0dca\u0db0\u0dd2 \u0dc3\u0dda\u0dc0\u0dba\u0dda \u0dc4\u0dd2\u0da7\u0db4\u0dd4 \u0db4\u0dca\u200d\u0dbb\u0db0\u0dcf\u0db1\u0dd3 \u0db1\u0dd2\u0dbd\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1  \u0dc0\u0dd2\u0dc3\u0dd2\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 75 \u0db6\u0dd0\u0d9c\u0dd2\u0db1\u0dca \u0daf, \u0dc4\u0dd2\u0da7\u0db4\u0dd4 \u0d86\u0dbb\u0d9a\u0dca\u0dc2\u0d9a \u0dbd\u0dda\u0d9a\u0db8\u0dca \u0dc4\u0dda\u0db8\u0dc3\u0dd2\u0dbb\u0dd2 \u0db4\u0dca\u200d\u0dbb\u0db1\u0dcf\u0db1\u0dca\u0daf\u0dd4 \u0dc0\u0dd2\u0dc3\u0dd2\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 50 \u0d9a\u0dca \u0daf,  \u0dc4\u0dd2\u0da7\u0db4\u0dd4 \u0da2\u0dcf\u0dad\u0dd2\u0d9a \u0db6\u0dd4\u0daf\u0dca\u0db0\u0dd2 \u0db4\u0dca\u200d\u0dbb\u0db0\u0dcf\u0db1\u0dd3 \u0dc3\u0dd2\u0dc3\u0dd2\u0dbb \u0db8\u0dd9\u0db1\u0dca\u0da9\u0dd2\u0dc3\u0dca \u0dc0\u0dd2\u0dc3\u0dd2\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 10\u0d9a\u0dca \u0daf \u0dc0\u0db1\u0dca\u0daf\u0dd2 \u0dc0\u0dc1\u0dba\u0dd9\u0db1\u0dca \u0d9c\u0dd9\u0dc0\u0dd2\u0dba \u0dba\u0dd4\u0dad\u0dd4 \u0dc0\u0dd9\u0dba\u0dd2.\u0dc0\u0db1\u0dca\u0daf\u0dd2 \u0db8\u0dd4\u0daf\u0dbd\u0dca \u0d9c\u0dd9\u0dc0\u0dd3\u0db8 \u0dc3\u0db3\u0dc4\u0dcf \u0d91\u0daf\u0dd2\u0db1 \u0db4\u0da7\u0db1\u0dca \u0db8\u0dcf\u0dc3 \u0dc4\u0dba\u0d9a \u0d9a\u0dcf\u0dbd\u0dba\u0d9a\u0dca \u0dbd\u0db6\u0dcf \u0daf\u0dd3\u0db8\u0da7 \u0daf \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc3\u0dd2\u0dba \u0dad\u0dd3\u0db1\u0dca\u0daf\u0dd4\u0dc0\u0dd9\u0db1\u0dca \u0db1\u0dd2\u0dba\u0db8 \u0d9a\u0dc5\u0dda\u0dba.\u0d92 \u0d85\u0db1\u0dd4\u0dc0 \u0db8\u0dda \u0dc0\u0db1 \u0dc0\u0dd2\u0da7 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd2\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc0\u0dd2\u0dc3\u0dd2\u0db1\u0dca  \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 15 \u0d9a\u0dca \u0daf, \u0dc4\u0dd2\u0da7\u0db4\u0dd4 \u0d86\u0dbb\u0d9a\u0dca\u0dc2\u0d9a \u0dbd\u0dda\u0d9a\u0db8\u0dca \u0dc4\u0dda\u0db8\u0dc3\u0dd2\u0dbb\u0dd2 \u0db4\u0dca\u200d\u0dbb\u0db1\u0dcf\u0db1\u0dca\u0daf\u0dd4  \u0dc0\u0dd2\u0dc3\u0dd2\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1\u0dba\u0d9a\u0dca \u0daf, \u0dc4\u0dd2\u0da7\u0db4\u0dd4 \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0db4\u0dd6\u0da2\u0dd2\u0dad\u0dca \u0da2\u0dba\u0dc3\u0dd4\u0db1\u0dca\u0daf\u0dbb \u0db8\u0dc4\u0dad\u0dcf \u0dc0\u0dd2\u0dc3\u0dd2\u0db1\u0dca \u0dbb\u0dd4\u0db4\u0dd2\u0dba\u0dbd\u0dca 1, 725,588 \u0d9a\u0dca \u0daf, \u0dc4\u0dd2\u0da7\u0db4\u0dd4 \u0da2\u0dcf\u0dad\u0dd2\u0d9a \u0db6\u0dd4\u0daf\u0dca\u0db0\u0dd2 \u0db4\u0dca\u200d\u0dbb\u0db0\u0dcf\u0db1\u0dd3 \u0dc3\u0dd2\u0dc3\u0dd2\u0dbb \u0db8\u0dd9\u0db1\u0dca\u0da9\u0dd2\u0dc3\u0dca  \u0dc0\u0dd2\u0dc3\u0dd2\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 5 \u0d9a \u0db8\u0dd4\u0daf\u0dbd\u0d9a\u0dca \u0daf \u0dc0\u0db1\u0dca\u0daf\u0dd2 \u0dc0\u0dc1\u0dba\u0dd9\u0db1\u0dca \u0d9c\u0dd9\u0dc0\u0dcf \u0dad\u0dd2\u0db6\u0dda.\u0dbb\u0dcf\u0da2\u0dca\u200d\u0dba \u0db6\u0dd4\u0daf\u0dca\u0db0\u0dd2 \u0dc3\u0dda\u0dc0\u0dba\u0dda \u0dc4\u0dd2\u0da7\u0db4\u0dd4 \u0db4\u0dca\u200d\u0dbb\u0db0\u0dcf\u0db1\u0dd3 \u0db1\u0dd2\u0dbd\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1  \u0d9c\u0dd9\u0dc0\u0dcf \u0d87\u0dad\u0dd2 \u0dc0\u0db1\u0dca\u0daf\u0dd2 \u0db8\u0dd4\u0daf\u0dbd \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 4.1 \u0d9a\u0dd2 \u0d8a\u0da7 \u0d85\u0db8\u0dad\u0dbb\u0dc0 \u0dbb\u0da2\u0dba \u0dc0\u0dd9\u0db1\u0dd4\u0dc0\u0dd9\u0db1\u0dca \u0db8\u0dc4\u0dcf \u0db7\u0dcf\u0dab\u0dca\u0da9\u0dcf\u0d9c\u0dcf\u0dbb\u0dba \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1\u0dba\u0d9a \u0dc0\u0db1\u0dca\u0daf\u0dd2\u0dba\u0d9a\u0dca \u0daf \u0d9c\u0dd9\u0dc0\u0dcf \u0d87\u0dad. \u0dc4\u0dd2\u0da7\u0db4\u0dd4 \u0da2\u0db1\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3 \u0d87\u0dad\u0dd4\u0dbd\u0dd4 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4\u0dc0\u0db1\u0dca\u0d9c\u0dda \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb \u0d87\u0dad\u0dd2 \u0db6\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dad\u0dd3\u0dbb\u0dab\u0dba \u0d9a\u0dbb\u0dba\u0dd2\u0db6\u0dd4\u0daf\u0dca\u0db0\u0dd2 \u0dad\u0ddc\u0dbb\u0dad\u0dd4\u0dbb\u0dd4 \u0dbd\u0dd0\u0db6\u0dd3 \u0dad\u0dd2\u0db6\u0dd2\u0dba\u0daf\u0dd3\u0dad\u0dca 2019 \u0d85\u0db4\u0dca\u200d\u0dbb\u0dda\u0dbd\u0dca 21 \u0dc0\u0dd0\u0db1\u0dd2 \u0daf\u0dd2\u0db1 \u0db4\u0dcf\u0dc3\u0dca\u0d9a\u0dd4 \u0d89\u0dbb\u0dd2\u0daf\u0dcf \u0daf\u0dd2\u0db1 \u0dad\u0dca\u200d\u0dbb\u0dc3\u0dca\u0dad \u0db4\u0dca\u200d\u0dbb\u0dc4\u0dcf\u0dbb\u0dba \u0dc0\u0dc5\u0d9a\u0dca\u0dc0\u0dcf \u0d9c\u0dd0\u0db1\u0dd3\u0db8\u0da7 \u0d85\u0dc0\u0dc1\u0dca\u200d\u0dba \u0db4\u0dd2\u0dba\u0dc0\u0dbb \u0db1\u0ddc\u0d9c\u0dd0\u0db1\u0dd3\u0db8\u0dd9\u0db1\u0dca \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0db4\u0dca\u200d\u0dbb\u0db8\u0dd4\u0d9b \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca, \u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4\u0dc0\u0db1\u0dca\u0d9c\u0dda \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb \u0d87\u0dad\u0dd2 \u0db6\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba (\u0da2\u0db1\u0dc0\u0dcf\u0dbb\u0dd2 12 \u0dc0\u0dd0\u0db1\u0dd2\u0daf\u0dcf) \u0dad\u0dd3\u0dbb\u0dab\u0dba \u0d9a\u0dc5\u0dda\u0dba.\u0dc3\u0dc4\u0dbb\u0dcf\u0db1\u0dca \u0dc4\u0dc2\u0dd3\u0db8\u0dca \u0db4\u0dca\u200d\u0dbb\u0db8\u0dd4\u0d9b \u0d85\u0db1\u0dca\u0dad\u0dc0\u0dcf\u0daf\u0dd3\u0db1\u0dca \u0d9a\u0dad\u0ddd\u0dbd\u0dd2\u0d9a \u0daf\u0dda\u0dc0\u0dc3\u0dca\u0dae\u0dcf\u0db1 \u0dc4\u0dcf \u0d86\u0dbb\u0dca\u0dae\u0dd2\u0d9a \u0db8\u0dbb\u0dca\u0db8\u0dc3\u0dca\u0dae\u0dcf\u0db1\u0dc0\u0dbd\u0da7 \u0db4\u0dca\u200d\u0dbb\u0dc4\u0dcf\u0dbb \u0d91\u0dbd\u0dca\u0dbd \u0d9a\u0dbb\u0db1 \u0db6\u0dc0\u0da7 \u0db6\u0dd4\u0daf\u0dca\u0db0\u0dd2 \u0dad\u0ddc\u0dbb\u0dad\u0dd4\u0dbb\u0dd4 \u0dbd\u0dd0\u0db6\u0dd3 \u0dad\u0dd2\u0db6\u0dd2\u0dba\u0daf\u0dd3\u0dad\u0dca \u0d91\u0dba \u0dc0\u0dc5\u0d9a\u0dca\u0dc0\u0dcf \u0d9c\u0dd0\u0db1\u0dd3\u0db8\u0da7 \u0d85\u0dc0\u0dc1\u0dca\u200d\u0dba \u0d9a\u0da7\u0dba\u0dd4\u0dad\u0dd4 \u0db1\u0ddc\u0d9a\u0dd2\u0dbb\u0dd3\u0db8\u0da7 \u0d91\u0dbb\u0dd9\u0dc4\u0dd2\u0dc0 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0db4\u0dd9\u0dad\u0dca\u0dc3\u0db8\u0dca 13\u0d9a\u0dca \u0d9c\u0ddc\u0db1\u0dd4\u0d9a\u0dbb  \u0dad\u0dd2\u0db6\u0dd4\u0dab\u0dd2.\u0d92, \u0dc3\u0dbb\u0dad\u0dca \u0d89\u0daf\u0dca\u0daf\u0db8\u0dbd\u0dca\u0d9c\u0ddc\u0da9 \u0db4\u0dd2\u0dba\u0dad\u0dd4\u0db8\u0dcf \u0db4\u0dca\u200d\u0dbb\u0db8\u0dd4\u0d9b \u0d9a\u0dad\u0ddd\u0dbd\u0dd2\u0d9a \u0db4\u0dd4\u0da2\u0d9a\u0dc0\u0dbb\u0dd4\u0db1\u0dca \u0dc4\u0dcf \u0dc0\u0dca\u200d\u0dba\u0dcf\u0db4\u0dcf\u0dbb\u0dd2\u0d9a\u0dba\u0dd2\u0db1\u0dca \u0db4\u0dd2\u0dbb\u0dd2\u0dc3\u0d9a\u0dca \u0dc0\u0dd2\u0dc3\u0dd2\u0db1\u0dd2.\u0db4\u0dd4\u0dbb\u0dcf \u0dc0\u0dc3\u0dbb \u0daf\u0dd9\u0d9a\u0d9a\u0da7 \u0d86\u0dc3\u0db1\u0dca\u0db1 \u0d9a\u0dcf\u0dbd\u0dba\u0d9a\u0dca \u0db4\u0dd9\u0dad\u0dca\u0dc3\u0db8\u0dca \u0dc0\u0dd2\u0db7\u0dcf\u0d9c \u0d9a\u0dd2\u0dbb\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db8\u0dd9\u0db8 \u0db1\u0dd2\u0dba\u0ddd\u0d9c \u0d9a\u0dc5\u0dda\u0dba.\u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0d9a\u0dc0\u0dd4\u0daf?\u0db8\u0dd9\u0db8 \u0db4\u0dd9\u0dad\u0dca\u0dc3\u0db8\u0dca\u0dc0\u0dbd \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dc0\u0db1\u0dca\u0db1\u0dda,\u00b7        \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1\u00b7        \u0dc4\u0dd2\u0da7\u0db4\u0dd4 \u0d86\u0dbb\u0d9a\u0dca\u0dc2\u0d9a \u0dbd\u0dda\u0d9a\u0db8\u0dca \u0dc4\u0dda\u0db8\u0dc3\u0dd2\u0dbb\u0dd2 \u0db4\u0dca\u200d\u0dbb\u0db1\u0dcf\u0db1\u0dca\u0daf\u0dd4\u00b7        \u0dc4\u0dd2\u0da7\u0db4\u0dd4 \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0db4\u0dd4\u0da2\u0dd2\u0dad\u0dca \u0da2\u0dba\u0dc3\u0dd4\u0db1\u0dca\u0daf\u0dbb\u00b7        \u0dc4\u0dd2\u0da7\u0db4\u0dd4 \u0da2\u0dcf\u0dad\u0dd2\u0d9a \u0db6\u0dd4\u0daf\u0dca\u0db0\u0dd2 \u0db4\u0dca\u200d\u0dbb\u0db0\u0dcf\u0db1\u0dd3 \u0dc3\u0dd2\u0dc3\u0dd2\u0dbb \u0db8\u0dd9\u0db1\u0dca\u0da9\u0dd2\u0dc3\u0dca\u00b7        \u0dbb\u0dcf\u0da2\u0dca\u200d\u0dba \u0db6\u0dd4\u0daf\u0dca\u0db0\u0dd2 \u0d85\u0d82\u0dc1 \u0dc4\u0dd2\u0da7\u0db4\u0dd4 \u0db4\u0dca\u200d\u0dbb\u0db0\u0dcf\u0db1\u0dd3 \u0da2\u0dca\u200d\u0dba\u0dd9\u0dc2\u0dca\u0da8 \u0db1\u0dd2\u0dba\u0ddd\u0da2\u0dca\u200d\u0dba \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0db1\u0dd2\u0dbd\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1\u0da1\u0dcf\u0dba\u0dcf\u0dbb\u0dd6\u0db4 \u0db8\u0dd6\u0dbd\u0dcf\u0dc1\u0dca\u200d\u0dbb\u0dba, Anadolu Agency\u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca\u0da7 \u0dc0\u0db1\u0dca\u0daf\u0dd2 \u0d9c\u0dd9\u0dc0\u0dd3\u0db8\u0da7 \u0db1\u0dd2\u0dba\u0ddd\u0d9c\u0db4\u0dcf\u0dc3\u0dca\u0d9a\u0dd4 \u0d89\u0dbb\u0dd2\u0daf\u0dcf \u0db4\u0dca\u200d\u0dbb\u0dc4\u0dcf\u0dbb\u0dba\u0dda \u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca\u0da7 \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 100\u0d9a \u0dc0\u0db1\u0dca\u0daf\u0dd2 \u0d9c\u0dd9\u0dc0\u0db1 \u0dbd\u0dd9\u0dc3 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1\u0da7\u0dad\u0dca, \u0db4\u0dd6\u0da2\u0dd2\u0dad\u0dca \u0da2\u0dba\u0dc3\u0dd4\u0db1\u0dca\u0daf\u0dbb \u0dc3\u0dc4 \u0db1\u0dd2\u0dbd\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1\u0da7  \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 75 \u0db6\u0dd0\u0d9c\u0dd2\u0db1\u0dca \u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca\u0da7 \u0dc0\u0db1\u0dca\u0daf\u0dd2 \u0d9c\u0dd9\u0dc0\u0dd2\u0dba \u0dba\u0dd4\u0dad\u0dd4 \u0db6\u0dc0\u0da7\u0dad\u0dca \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0d92 \u0d85\u0db1\u0dd4\u0dc0  \u0db1\u0dd2\u0dba\u0ddd\u0d9c \u0d9a\u0dc5\u0dda\u0dba.\u0dc4\u0dd2\u0da7\u0db4\u0dd4 \u0d86\u0dbb\u0d9a\u0dca\u0dc2\u0d9a \u0dbd\u0dda\u0d9a\u0db8\u0dca \u0dc4\u0dda\u0db8\u0dc3\u0dd2\u0dbb\u0dd2 \u0db4\u0dca\u200d\u0dbb\u0db1\u0dcf\u0db1\u0dca\u0daf\u0dd4 \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 50 \u0d9a\u0dca \u0dc3\u0dc4 \u0dc4\u0dd2\u0da7\u0db4\u0dd4 \u0da2\u0dcf\u0dad\u0dd2\u0d9a \u0db6\u0dd4\u0daf\u0dca\u0db0\u0dd2 \u0db4\u0dca\u200d\u0dbb\u0db0\u0dcf\u0db1\u0dd3 \u0dc3\u0dd2\u0dc3\u0dd2\u0dbb \u0db8\u0dd9\u0db1\u0dca\u0da9\u0dd2\u0dc3\u0dca \u0db8\u0dd2\u0dbd\u0dd2\u0dba\u0db1 10\u0d9a \u0dc0\u0db1\u0dca\u0daf\u0dd2\u0dba\u0d9a\u0dca  \u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca\u0da7 \u0d9c\u0dd9\u0dc0\u0dd2\u0dba \u0dba\u0dd4\u0dad\u0dd4 \u0db6\u0dc0\u0da7\u0daf \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba.\u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db1\u0dd2\u0dba\u0ddd\u0d9c \u0d9a\u0dbb \u0dc3\u0dd2\u0da7\u0dd2\u0dba\u0dda, \u0d85\u0daf\u0dcf\u0dc5  \u0db8\u0dd4\u0daf\u0dbd\u0dca \u0dc3\u0dd2\u0dba\u0dbd\u0dca\u0dbd \u0d91\u0d9a\u0dad\u0dd4\u0d9a\u0dbb \u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca\u0da7 \u0dc0\u0db1\u0dca\u0daf\u0dd2 \u0d9c\u0dd9\u0dc0\u0dd3\u0db8\u0da7 \u0d85\u0dc0\u0dc1\u0dca\u200d\u0dba \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0dbd\u0dd9\u0dc3\u0dba.\u0d92 \u0d85\u0db1\u0dd4\u0dc0 \u0db4\u0dca\u200d\u0dbb\u0dc4\u0dcf\u0dbb\u0dba\u0dd9\u0db1\u0dca \u0d9d\u0dcf\u0dad\u0db1\u0dba\u0da7 \u0dbd\u0d9a\u0dca\u0dc0\u0dd6 \u0d91\u0d9a\u0dca \u0db4\u0dd4\u0daf\u0dca\u0d9c\u0dbd\u0dba\u0dd9\u0d9a\u0dd4 \u0dc0\u0dd9\u0db1\u0dd4\u0dc0\u0dd9\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1\u0dba\u0d9a\u0dca \u0dc3\u0dc4 \u0dad\u0dd4\u0dc0\u0dcf\u0dbd \u0dbd\u0dd0\u0db6\u0dd6 \u0db4\u0dd4\u0daf\u0dca\u0d9c\u0dbd\u0dba\u0dd9\u0d9a\u0dd4 \u0dc0\u0dd9\u0db1\u0dd4\u0dc0\u0dd9\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0dbd\u0d9a\u0dca\u0dc2 5 \u0db6\u0dd0\u0d9c\u0dd2\u0db1\u0dca \u0dc0\u0db1\u0dca\u0daf\u0dd2 \u0d9c\u0dd9\u0dc0\u0db1 \u0dbd\u0dd9\u0dc3\u0da7\u0daf \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba.\u0dc4\u0dd2\u0da7\u0db4\u0dd4 \u0dbb\u0dcf\u0da2\u0dca\u200d\u0dba \u0db6\u0dd4\u0daf\u0dca\u0db0\u0dd2 \u0d85\u0d82\u0dc1 \u0db4\u0dca\u200d\u0dbb\u0db0\u0dcf\u0db1\u0dd3 \u0da2\u0dca\u200d\u0dba\u0dd9\u0dc2\u0dca\u0da8 \u0db1\u0dd2\u0dba\u0ddd\u0da2\u0dca\u200d\u0dba \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0db1\u0dd2\u0dbd\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1\u0da7 \u0d91\u0dbb\u0dd9\u0dc4\u0dd2\u0dc0 \u0dc0\u0dc4\u0dcf\u0db8 \u0dc0\u0dd2\u0db1\u0dba \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0dbd\u0dd9\u0dc3\u0daf \u0db8\u0dd9\u0dc4\u0dd2\u0daf\u0dd3  \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0d85\u0daf \u0db1\u0dd2\u0dba\u0ddd\u0d9c \u0d9a\u0dc5\u0dda\u0dba.\u0d85\u0daf\u0dcf\u0dc5 \u0db1\u0dd2\u0dba\u0ddd\u0d9c\u0dba \u0dbd\u0db6\u0dcf \u0daf\u0dd4\u0db1\u0dca\u0db1\u0dda \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0db1\u0dca\u0dad \u0da2\u0dba\u0dc3\u0dd6\u0dbb\u0dd2\u0dba \u0db4\u0dca\u200d\u0dbb\u0db8\u0dd4\u0d9b \u0dc3\u0dad\u0dca \u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0dac\u0dd4\u0dbd\u0dca\u0dbd\u0d9a\u0dca \u0dc0\u0dd2\u0dc3\u0dd2\u0db1\u0dd2.\u0d9a\u0dd9\u0dc3\u0dda \u0dc0\u0dd9\u0dad\u0dad\u0dca \u0db8\u0dd3\u0da7 \u0d85\u0db8\u0dad\u0dbb\u0dc0 \u0dc4\u0dd2\u0da7\u0db4\u0dd4 \u0d85\u0d9c\u0dca\u200d\u0dbb\u0dcf\u0db8\u0dcf\u0dad\u0dca\u200d\u0dba\u0dc0\u0dbb\u0dba\u0dcf \u0dbd\u0dd9\u0dc3 \u0dc0\u0dad\u0dca\u0db8\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2 \u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4 \u0dc3\u0dc4 \u0d91\u0dc0\u0d9a\u0da7 \u0d9a\u0dd0\u0db6\u0dd2\u0db1\u0da7\u0dca \u0db8\u0dab\u0dca\u0da9\u0dbd\u0dba \u0d87\u0dad\u0dd4\u0dbd\u0dd4 50 \u0daf\u0dd9\u0db1\u0dd9\u0d9a\u0dd4 \u0db4\u0db8\u0dab \u0db8\u0dd9\u0db8 \u0db4\u0dd9\u0dad\u0dca\u0dc3\u0db8\u0dca\u0dc0\u0dbd \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dbd\u0dd9\u0dc3 \u0db1\u0db8\u0dca \u0d9a\u0dbb \u0dad\u0dd2\u0db6\u0dd4\u0dab\u0dd2.\u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db0\u0dd4\u0dbb\u0dba\u0da7 \u0db4\u0dad\u0dca\u0dc0\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0d94\u0dc4\u0dd4\u0da7 \u0dc0\u0dd2\u0db0\u0dcf\u0dba\u0d9a \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dbd\u0dd9\u0dc3, \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0dd4\u0d9a\u0dca\u0dad\u0dd2\u0dba \u0dc4\u0dd2\u0db8\u0dd2\u0dc0\u0db1 \u0db6\u0dc0\u0da7 \u0dc4\u0dcf \u0d94\u0dc4\u0dd4\u0da7 \u0d91\u0dbb\u0dd9\u0dc4\u0dd2\u0dc0 \u0db1\u0da9\u0dd4\u0d9a\u0dbb\u0dba\u0d9a\u0dca \u0db4\u0dc0\u0dad\u0dca\u0dc0\u0dcf \u0d9c\u0dd9\u0db1 \u0dba\u0dcf \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0da7 \u0db1\u0dd3\u0dad\u0dd2\u0db4\u0dad\u0dd2 \u0daf\u0dd9\u0db4\u0dcf\u0dbb\u0dca\u0dad\u0db8\u0dda\u0db1\u0dca\u0dad\u0dd4\u0dc0 \u0dc3\u0dc4 \u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4 \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2 \u0db1\u0dd3\u0dad\u0dd2\u0da5\u0dc0\u0dbb\u0dd4\u0db1\u0dca \u0daf\u0dd0\u0d9a\u0dca\u0dc0\u0dd6 \u0d9a\u0dbb\u0dd4\u0dab\u0dd4 \u0dc3\u0dbd\u0d9a\u0dcf \u0db6\u0dd0\u0dbd\u0dd3\u0db8\u0dd9\u0db1\u0dca \u0db4\u0dc3\u0dd4, \u0da2\u0db1\u0db4\u0dad\u0dd2 \u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4\u0d9c\u0dda \u0db1\u0db8 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca\u0d9c\u0dda \u0db1\u0dcf\u0db8 \u0dbd\u0dda\u0d9b\u0db1\u0dba\u0dd9\u0db1\u0dca \u0d89\u0dc0\u0dad\u0dca \u0d9a\u0dd2\u0dbb\u0dd3\u0db8\u0da7 \u0db4\u0dc3\u0dd4\u0d9c\u0dd2\u0dba \u0dc0\u0dc3\u0dbb\u0dda \u0dc3\u0dd0\u0db4\u0dca\u0dad\u0dd0\u0db8\u0dca\u0db6\u0dbb\u0dca \u0db8\u0dcf\u0dc3\u0dba\u0dda\u0daf\u0dd3 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db1\u0dd2\u0dba\u0ddd\u0d9c \u0d9a\u0dbb \u0dad\u0dd2\u0db6\u0dd4\u0dab\u0dd2. \u0dc3\u0db6\u0dd0\u0db3\u0dd2 \u0dc0\u0dd2\u0dc2\u0dba\u0dba\u0db1\u0dca\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0db4\u0dd2\u0db4\u0dd2\u0dbb\u0dd3\u0db8\u0dca\u0db8\u0dda \u0db4\u0dd4\u0dc0\u0dad\u0da7 \u0dc3\u0db8\u0dca\u0db6\u0db1\u0dca\u0db0 \u0dad\u0dc0\u0dad\u0dca \u0dc0\u0dd2\u0dc3\u0dca\u0dad\u0dbb\u0db4\u0dcf\u0dc3\u0dca\u0d9a\u0dd4 \u0db4\u0dca\u200d\u0dbb\u0dc4\u0dcf\u0dbb\u0dba \u0dc3\u0dc4 \u0db8\u0dd4\u0dc3\u0dca\u0dbd\u0dd2\u0db8\u0dca\u0dc0\u0dbb\u0dd4: \"\u0da2\u0dcf\u0dad\u0dd2\u0dc0\u0dcf\u0daf\u0dba \u0dc0\u0dd9\u0db1\u0dad\u0dca \u0da2\u0dcf\u0dad\u0dd2\u0dc0\u0dcf\u0daf\u0dba\u0d9a\u0dca \u0db4\u0ddd\u0dc2\u0dab\u0dba \u0d9a\u0dd2\u0dbb\u0dd3\u0db8 \u0d9c\u0dd0\u0db1 \u0db4\u0dcf\u0da9\u0db8\u0d9a\u0dca\"2021 \u0d85\u0db4\u0dca\u200d\u0dbb\u0dda\u0dbd\u0dca 22\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0db4\u0dd2\u0db4\u0dd2\u0dbb\u0dd3\u0db8\u0dca: \u0db6\u0dd4\u0daf\u0dca\u0db0\u0dd2 \u0d85\u0d82\u0dc1 \u0dbd\u0dd2\u0db4\u0dd2\u0dc0\u0dbd \u0dc3\u0db3\u0dc4\u0db1\u0dca \u0dc0\u0dd6 \u0d9a\u0dbb\u0dd4\u0dab\u0dd4 \u0db8\u0ddc\u0db1\u0dc0\u0dcf\u0daf?2019 \u0d85\u0db4\u0dca\u200d\u0dbb\u0dda\u0dbd\u0dca 22\u0daf\u0dda\u0dc0\u0dc3\u0dca\u0dae\u0dcf\u0db1 \u0dc3\u0dc4 \u0dc4\u0ddd\u0da7\u0dbd\u0dca\u0dc0\u0dbd \u0db4\u0dd2\u0db4\u0dd2\u0dbb\u0dd3\u0db8\u0dca: \u0db8\u0dda \u0daf\u0d9a\u0dca\u0dc0\u0dcf \u0daf\u0db1\u0dca\u0db1\u0dcf \u0d9a\u0dbb\u0dd4\u0dab\u0dd4 \u0db8\u0ddc\u0db1\u0dc0\u0dcf\u0daf?2019 \u0d85\u0db4\u0dca\u200d\u0dbb\u0dda\u0dbd\u0dca 21\u0daf\u0dda\u0dc0\u0dc3\u0dca\u0dae\u0dcf\u0db1 \u0dc3\u0dc4 \u0dc4\u0ddd\u0da7\u0dbd\u0dca\u0dc0\u0dbd \u0db4\u0dd2\u0db4\u0dd2\u0dbb\u0dd3\u0db8\u0dca: \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0db4\u0dd2\u0db4\u0dd2\u0dbb\u0dd3\u0db8\u0dca \u0daf\u0dd9\u0dc3 \u0dbd\u0ddd\u0d9a\u0dba\u0dda \u0d85\u0dc0\u0db0\u0dcf\u0db1\u0dba2019 \u0d85\u0db4\u0dca\u200d\u0dbb\u0dda\u0dbd\u0dca 21\u0db4\u0dca\u200d\u0dbb\u0db0\u0dcf\u0db1 \u0db4\u0dd4\u0dc0\u0dad\u0db6\u0d82\u0d9a\u0ddc\u0dbd\u0ddc\u0dad\u0dca\u0db7\u0dcf\u0dc0\u0dba \u0db4\u0dd2\u0dc5\u0dd2\u0db6\u0db3 \u0d9a\u0db8\u0dd2\u0da7\u0dd4\u0dc0: '\u0db8\u0dc4\u0daf\u0dd0\u0db1\u0db8\u0dd4\u0dad\u0dca\u0dad\u0dba\u0dd2 \u0d9c\u0ddd\u0dbd\u0dba\u0ddd \u0dbb\u0ddc\u0dad\u0dca\u0dad\u0dba\u0dd2 \u0dc0\u0d9c\u0dda \u0d9a\u0db8\u0dd2\u0da7\u0dd4\u0dc0\u0d9a\u0dca'2023 \u0da2\u0dd6\u0dbd\u0dd2 13\u0db6\u0dd3\u0db6\u0dd3\u0dc3\u0dd3 \u0db1\u0dd2\u0dc0\u0dda\u0daf\u0d9a \u0dc4\u0dd2\u0dc0\u0dd4 \u0d91\u0da9\u0dca\u0dc0\u0dbb\u0dca\u0da9\u0dca\u0dc3\u0dca \u0dba\u0db1\u0dd4 \u0d9a\u0dc0\u0dd4\u0dbb\u0dd4\u0db1\u0dca\u0daf?\u0db4\u0dd0\u0dba 4 \u0d9a\u0da7 \u0db4\u0dd9\u0dbb\u0dbd\u0ddc\u0dc0 \u0dc0\u0da9\u0dcf\u0dad\u0dca\u0db8 \u0dc5\u0dd9\u0db1\u0dca\u0d9c\u0dad\u0dd4 \u0dc3\u0dd4\u0db1\u0d9b\u0dba\u0dcf\u0da7 \u0d85\u0dc0\u0dd4\u0dbb\u0dd4\u0daf\u0dd4 100\u0d9a\u0dca \u0dc3\u0db4\u0dd2\u0dbb\u0dd9\u0dba\u0dd22023 \u0da2\u0dd6\u0dbd\u0dd2 13\u0daf\u0dd0\u0d9a\u0dca\u0db8\u0dbd\u0dd2\u0d82\u0d9c\u0dd2\u0d9a \u0db1\u0dd0\u0db8\u0dd2\u0dba\u0dcf\u0dc0 \u0dbd\u0ddc\u0dc0\u0da7 \u0dc4\u0dd9\u0dc5\u0dd2 \u0d9a\u0dd2\u0dbb\u0dd3\u0db8\u0da7 \u0da2\u0dd3\u0dc0\u0dd2\u0dad \u0d9a\u0dcf\u0dbd\u0dba\u0d9a\u0dca \u0d9c\u0dad\u0dc0\u0dd9\u0db1\u0dca\u0db1\u0dda \u0d87\u0dba\u0dd2?2023 \u0da2\u0dd6\u0db1\u0dd2 20\u0daf\u0dda\u0daf\u0dd4\u0dab\u0dd4 \u0dc3\u0dd0\u0db8\u0dbb\u0dd4\u0db8\u0dda \u0d89\u0dad\u0dd2\u0dc4\u0dcf\u0dc3\u0dba \u0d9a\u0dd9\u0da7\u0dd2\u0dba\u0dd9\u0db1\u0dca2023 \u0da2\u0dd6\u0db1\u0dd2 18\u0dba\u0dbd\u0dca \u0db4\u0dd0\u0db1\u0d9c\u0dd2\u0dba \u0daf\u0dd2\u0d9a\u0dca\u0d9a\u0dc3\u0dcf\u0daf \u0db1\u0dd3\u0dad\u0dd2\u0dba: \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0 \u0dbd\u0ddc\u0dc0 \u0d85\u0da9\u0dd4\u0db8 \u0daf\u0dd2\u0d9a\u0dca\u0d9a\u0dc3\u0dcf\u0daf \u0db4\u0dca\u200d\u0dbb\u0dad\u0dd2\u0dc1\u0dad\u0dba \u0daf\u0dbb\u0db1\u0dca\u0db1\u0dda \u0d87\u0dba\u0dd2?2023 \u0db8\u0dd0\u0dba\u0dd2 31\u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca \u0dbb\u0d9a\u0dd2\u0db1\u0dca\u0db1\u0da7 \u0d9c\u0dd9\u0db1\u0dcf ICCPR \u0db4\u0db1\u0dad2023 \u0db8\u0dd0\u0dba\u0dd2 30\u0d9a\u0ddc\u0db8\u0dca\u0db4\u0da4\u0dca\u0da4\u0dc0\u0dd3\u0daf\u0dd2\u0dba \u0dc4\u0dd0\u0daf\u0dd4\u0dab\u0dda \u0d9a\u0ddc\u0dc4\u0ddc\u0db8 \u0daf?2023 \u0db8\u0dd0\u0dba\u0dd2 25\u0db4\u0dd3\u0dad\u0dd8 \u0db1\u0dd2\u0dc0\u0dcf\u0da9\u0dd4\u0dc0: \u0dbd\u0d82\u0d9a\u0dcf\u0dc0\u0dda \u0db4\u0dd2\u0dba\u0dc0\u0dbb\u0dd4\u0db1\u0dca\u0da7 \u0d85\u0dc4\u0dd2\u0db8\u0dd2 \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0d9a\u0dca \u0daf?2023 \u0db8\u0dd0\u0dba\u0dd2 16'\u0d94\u0dc3\u0dbb\u0dd2\u0dba' \u0d85\u0db4\u0dd2\u0da7 \u0d86\u0dc0\u0dda \u0d9a\u0ddc\u0dc4\u0dd9\u0db1\u0dca\u0daf?2023 \u0db8\u0dd0\u0dba\u0dd2 19'\u0daf\u0db1\u0dca\u0db1\u0ddd \u0db6\u0dd4\u0daf\u0dd4\u0db1\u0dca\u0d9c\u0dda ' \u0d9c\u0dd3\u0dad\u0dba \u0d9c\u0dd0\u0db1 \u0db1\u0ddc\u0daf\u0dad\u0dca \u0d9a\u0dad\u0dcf\u0dc0\u0d9a\u0dca2023 \u0db8\u0dd0\u0dba\u0dd2 16\u0dc3\u0dd2\u0dc0\u0dd2\u0dbd\u0dca \u0dc0\u0dd2\u0dbb\u0ddd\u0db0\u0dad\u0dcf \u0db4\u0dcf\u0dbd\u0db1\u0dba \u0d9a\u0dd2\u0dbb\u0dd3\u0db8 \u0db4\u0dd2\u0dc5\u0dd2\u0db6\u0db3 \u0db1\u0dd2\u0dbb\u0dca\u0daf\u0dda\u0dc1\u0dd2\u0dad \u0db8\u0dcf\u0dbb\u0dca\u0d9c\u0ddd\u0db4\u0daf\u0dda\u0dc1 \u0dba\u0dae\u0dcf\u0dbb\u0dca\u0dae\u0dba\u0d9a\u0dca \u0dc0\u0dd9\u0dba\u0dd2\u0daf?2023 \u0db8\u0dd0\u0dba\u0dd2 15\u0dc0\u0dd0\u0da9\u0dd2\u0db4\u0dd4\u0dbb\u0db8 \u0d9a\u0dd2\u0dba\u0dd0\u0dc0\u0dd61\u0d9a\u0dd0\u0db1\u0dda\u0da9\u0dd2\u0dba\u0dcf\u0db1\u0dd4 \u0dc0\u0dd2\u0dbd\u0d9a \u0db8\u0da9 \u0dc3\u0dca\u0dad\u0dbb \u0db8\u0dcf\u0db1\u0dc0 \u0d89\u0dad\u0dd2\u0dc4\u0dcf\u0dc3\u0dba\u0dda \u0db1\u0dc0 \u0d85\u0dc0\u0db0\u0dd2\u0dba\u0d9a\u0dca \u0dc3\u0dbd\u0d9a\u0dd4\u0dab\u0dd4 \u0d9a\u0dbb\u0dba\u0dd22\u0dbd\u0ddc\u0dc0 \u0dc0\u0da9\u0dcf\u0dad\u0dca\u0db8 \u0dc5\u0dd9\u0db1\u0dca\u0d9c\u0dad\u0dd4 \u0dc3\u0dd4\u0db1\u0d9b\u0dba\u0dcf\u0da7 \u0d85\u0dc0\u0dd4\u0dbb\u0dd4\u0daf\u0dd4 100\u0d9a\u0dca \u0dc3\u0db4\u0dd2\u0dbb\u0dd9\u0dba\u0dd23\u0db8\u0db1\u0db8\u0dca\u0db4\u0dd2\u0da7\u0dd2\u0dba \u0db6\u0dc3\u0dca \u0d85\u0db1\u0dad\u0dd4\u0dbb:'\u0db6\u0dc3\u0dca \u0d91\u0d9a \u0dc0\u0dd0\u0da7\u0dd2\u0dbd\u0dcf \u0dc0\u0dad\u0dd4\u0dbb \u0db4\u0dd2\u0dbb\u0dd3\u0d9c\u0dd9\u0db1 \u0d91\u0db1\u0d9a\u0ddc\u0da7 \u0dc4\u0dd2\u0dad\u0dd4\u0dab\u0dcf \u0db8\u0dd0\u0dbb\u0dd4\u0dab\u0dcf \u0dad\u0db8\u0dba\u0dd2 \u0d9a\u0dd2\u0dba\u0dbd\u0dcf'4\u0db6\u0dd3\u0db6\u0dd3\u0dc3\u0dd3 \u0db1\u0dd2\u0dc0\u0dda\u0daf\u0d9a \u0dc4\u0dd2\u0dc0\u0dd4 \u0d91\u0da9\u0dca\u0dc0\u0dbb\u0dca\u0da9\u0dca\u0dc3\u0dca \u0dba\u0db1\u0dd4 \u0d9a\u0dc0\u0dd4\u0dbb\u0dd4\u0db1\u0dca\u0daf? 5\u0dc0\u0dd2\u0db1\u0dba \u0d9a\u0da9\u0db1 \u0db7\u0dd2\u0d9a\u0dca\u0dc2\u0dd6\u0db1\u0dca:'\u0db8\u0dc4 \u0db1\u0dcf\u0dc4\u0dd2\u0db8\u0dd2\u0dc0\u0dbb\u0dd4\u0db1\u0dca \u0db1\u0dd2\u0dc3\u0dd2 \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0db6\u0dc0\u0d9a\u0dca \u0db4\u0dda\u0db1\u0dca\u0db1\u0dda \u0db1\u0dd1'",
    "\u0db4\u0dcf\u0dc3\u0dca\u0d9a\u0dd4 \u0d89\u0dbb\u0dd2\u0daf\u0dcf \u0db4\u0dca\u200d\u0dbb\u0dc4\u0dcf\u0dbb\u0dba:\u0dc4\u0dd2\u0da7\u0db4\u0dd4 \u0da2\u0db1\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3 \u0d87\u0dad\u0dd4\u0dbd\u0dd4 \u0db4\u0dd2\u0dbb\u0dd2\u0dc3 \u0dc0\u0db1\u0dca\u0daf\u0dd2\u0dba\u0dd9\u0db1\u0dca \u0d9a\u0ddc\u0da7\u0dc3\u0d9a\u0dca \u0d9c\u0dd9\u0dc0\u0dad\u0dd212 \u0da2\u0db1\u0dc0\u0dcf\u0dbb\u0dd2 2023\u0dba\u0dcf\u0dc0\u0dad\u0dca\u0d9a\u0dcf\u0dbd\u0dd3\u0db1\u0dc0\u0dd3 \u0d87\u0dad 11 \u0da2\u0dd6\u0dbd\u0dd2 2023\u0da1\u0dcf\u0dba\u0dcf\u0dbb\u0dd6\u0db4 \u0db8\u0dd6\u0dbd\u0dcf\u0dc1\u0dca\u200d\u0dbb\u0dba, ISHARA S. KODIKARA\u0db4\u0dcf\u0dc3\u0dca\u0d9a\u0dd4 \u0d89\u0dbb\u0dd4\u0daf\u0dd2\u0db1 \u0dad\u0dca\u200d\u0dbb\u0dc3\u0dca\u0dad \u0db4\u0dca\u200d\u0dbb\u0dc4\u0dcf\u0dbb\u0dba \u0dc0\u0dc5\u0d9a\u0dca\u0dc0\u0dcf \u0d9c\u0dd0\u0db1\u0dd3\u0db8\u0da7 \u0d9a\u0da7\u0dba\u0dd4\u0dad\u0dd4 \u0db1\u0ddc\u0d9a\u0dd2\u0dbb\u0dd3\u0db8 \u0dad\u0dd4\u0dc5\u0dd2\u0db1\u0dca \u0db8\u0dd6\u0dbd\u0dd2\u0d9a \u0db8\u0dd2\u0db1\u0dd2\u0dc3\u0dca \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dd2\u0dbb\u0dd3\u0db8 \u0dc0\u0dd9\u0db1\u0dd4\u0dc0\u0dd9\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 100 \u0d9a \u0dc0\u0db1\u0dca\u0daf\u0dd2\u0dba\u0d9a\u0dca \u0d9c\u0dd9\u0dc0\u0db1 \u0dbd\u0dd9\u0dc3 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd2\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc0\u0dd9\u0dad \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0d9a\u0dbb\u0db1 \u0dbd\u0daf \u0db1\u0dd2\u0dba\u0ddd\u0d9c\u0dba\u0da7 \u0d85\u0db1\u0dd4\u0dc0 \u0d94\u0dc4\u0dd4 \u0dc0\u0dd2\u0dc3\u0dd2\u0db1\u0dca \u0dc0\u0db1\u0dca\u0daf\u0dd2 \u0dc0\u0dc1\u0dba\u0dd9\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 15 \u0d9a \u0db8\u0dd4\u0daf\u0dbd\u0d9a\u0dca \u0d9c\u0dd9\u0dc0\u0dcf \u0d87\u0dad\u0dd0\u0dba\u0dd2 \u0dc0\u0dcf\u0dbb\u0dca\u0dad\u0dcf \u0dc0\u0dda.\u0db8\u0ddb\u0dad\u0dca\u200d\u0dbb\u0dd2\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc3\u0dd2\u0dba \u0db1\u0dd3\u0dad\u0dd2\u0da5\u0dc0\u0dbb\u0dd4\u0db1\u0dca \u0db8\u0dcf\u0dbb\u0dca\u0d9c\u0dba\u0dd9\u0db1\u0dca \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0da7 \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb \u0dad\u0dd2\u0db6\u0dd9\u0db1 \u0db8\u0ddd\u0dc3\u0db8\u0dda \u0dc3\u0db3\u0dc4\u0db1\u0dca \u0d9a\u0dbb \u0dad\u0dd2\u0db6\u0dd9\u0db1\u0dca\u0db1\u0dda \u0dad\u0db8\u0dcf\u0da7 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dc1\u0dba\u0dd9\u0db1\u0dca \u0dc0\u0dd2\u0dc1\u0dca\u200d\u0dbb\u0dcf\u0db8 \u0dc0\u0dd0\u0da7\u0dd4\u0db4\u0dca \u0dc0\u0dc1\u0dba\u0dd9\u0db1\u0dca \u0db8\u0dcf\u0dc3\u0dd2\u0d9a\u0dc0 \u0dbb\u0dd4\u0db4\u0dd2\u0dba\u0dbd\u0dca 97500/- \u0d9a\u0dca\u0daf  \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dd9\u0d9a\u0dd4 \u0dc0\u0dc1\u0dba\u0dd9\u0db1\u0dca \u0daf\u0dd3\u0db8\u0db1\u0dcf \u0dc4\u0dd0\u0dbb \u0dbb\u0dd4\u0db4\u0dd2\u0dba\u0dbd\u0dca 54,285 \u0d9a \u0db8\u0dd4\u0daf\u0dbd\u0d9a\u0dca \u0daf \u0d86\u0daf\u0dcf\u0dba\u0db8 \u0dc0\u0dc1\u0dba\u0dd9\u0db1\u0dca \u0dbd\u0dd0\u0db6\u0dd9\u0db1 \u0db6\u0dc0\u0dba\u0dd2.\u0d92 \u0d85\u0db1\u0dd4\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0db1\u0dd2\u0dba\u0db8 \u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 100 \u0d9a \u0dc0\u0db1\u0dca\u0daf\u0dd2 \u0db8\u0dd4\u0daf\u0dbd\u0dd2\u0db1\u0dca \u0d89\u0d9a\u0dd4\u0dad\u0dca \u0da2\u0dd4\u0db1\u0dd2 \u0db8\u0dc3 28 \u0dc0\u0dd0\u0db1\u0dd2\u0daf\u0dcf \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 15 \u0d9a\u0dca \u0dc0\u0db1\u0dca\u0daf\u0dd2 \u0dc0\u0dc1\u0dba\u0dd9\u0db1\u0dca \u0dc4\u0dcf\u0db1\u0dd2\u0db4\u0dd6\u0dbb\u0dca\u0dab \u0d9a\u0dcf\u0dbb\u0dca\u0dba\u0dcf\u0dbd\u0dba\u0dda \u0db4\u0dc0\u0dad\u0dca\u0dc0\u0dcf\u0d9c\u0dd9\u0db1 \u0dba\u0db1 \u0db4\u0dcf\u0dc3\u0dca\u0d9a\u0dd4 \u0db4\u0dca\u200d\u0dbb\u0dc4\u0dcf\u0dbb\u0dba\u0dda \u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca \u0db6\u0dc0\u0da7 \u0db4\u0dad\u0dca \u0dc0\u0dd6\u0dc0\u0db1\u0dca\u0d9c\u0dda \u0d85\u0dbb\u0db8\u0dd4\u0daf\u0dbd\u0da7 \u0d9c\u0dd9\u0dc0\u0dcf \u0d87\u0dad\u0dd2 \u0db6\u0dc0\u0dad\u0dca  \u0db8\u0ddd\u0dc3\u0db8\u0dda \u0dc3\u0db3\u0dc4\u0db1\u0dca \u0d9a\u0dbb \u0dad\u0dd2\u0db6\u0dda.\u0d89\u0dad\u0dd2\u0dbb\u0dd2 \u0dc0\u0db1\u0dca\u0daf\u0dd2 \u0db8\u0dd4\u0daf\u0dbd\u0dca \u0dbb\u0dd4\u0db4\u0dd2\u0dba\u0dbd\u0dca \u0dbd\u0d9a\u0dca\u0dc2 85 \u0db6\u0dd0\u0d9c\u0dd2\u0db1\u0dca \u0dc0\u0dcf\u0dbb\u0dd2\u0d9a 10 \u0d9a\u0dd2\u0db1\u0dca 2024 \u0dc0\u0dc3\u0dbb\u0dda \u0da2\u0dd4\u0db1\u0dd2 \u0db8\u0dc3 30 \u0dc0\u0db1\u0daf\u0dcf \u0dc3\u0dd2\u0da7 2033 \u0dc0\u0dc3\u0dbb\u0dda \u0da2\u0dd4\u0db1\u0dd2 \u0db8\u0dc3 30 \u0dc0\u0db1 \u0daf\u0dcf \u0daf\u0d9a\u0dca\u0dc0\u0dcf \u0d9a\u0dcf\u0dbd\u0dba \u0dad\u0dd4\u0dc5 \u0dc0\u0dcf\u0dbb\u0dca\u0dc2\u0dd2\u0d9a\u0dc0 \u0d9c\u0dd9\u0dc0\u0dcf \u0d85\u0dc0\u0dc3\u0db1\u0dca \u0d9a\u0dd2\u0dbb\u0dd3\u0db8\u0da7 \u0d85\u0dc0\u0dc3\u0dbb \u0daf\u0dd9\u0db1 \u0dbd\u0dd9\u0dc3\u0dad\u0dca \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc3\u0dd2\u0dba \u0db8\u0ddd\u0dc3\u0db8 \u0db8\u0dcf\u0dbb\u0dca\u0d9c\u0dba\u0dd9\u0db1\u0dca \u0d89\u0dbd\u0dca\u0dbd\u0dcf \u0d87\u0dad.\u0d89\u0d9a\u0dd4\u0dad\u0dca \u0da2\u0db1\u0dc0\u0dcf\u0dbb\u0dd2 \u0db8\u0dc3 12 \u0dc0\u0db1\u0daf\u0dcf \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0db1\u0dca\u0dad \u0da2\u0dba\u0dc3\u0dd6\u0dbb\u0dd2\u0dba \u0db4\u0dca\u200d\u0dbb\u0db8\u0dd4\u0d9b \u0dc3\u0dad\u0dca \u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0d9a\u0dca \u0dc0\u0dd2\u0dc3\u0dd2\u0db1\u0dca \u0db4\u0dcf\u0dc3\u0dca\u0d9a\u0dd4 \u0db4\u0dca\u200d\u0dbb\u0dc4\u0dcf\u0dbb\u0dba \u0dc0\u0dc5\u0d9a\u0dca\u0dc0\u0dcf \u0d9c\u0dd0\u0db1\u0dd3\u0db8\u0da7 \u0d9a\u0da7\u0dba\u0dd4\u0dad\u0dd4 \u0db1\u0ddc\u0d9a\u0dd2\u0dbb\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb \u0dad\u0dd2\u0db6\u0dd6 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca 12\u0d9a\u0da7 \u0d85\u0daf\u0dcf\u0dc5\u0dc0 \u0db8\u0dd9\u0db8 \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca\u0d9a\u0dbb \u0dad\u0dd2\u0db6\u0dd4\u0dab\u0dcf.\u0dad\u0dd3\u0db1\u0dca\u0daf\u0dd4\u0dc0\u0da7 \u0d85\u0db1\u0dd4\u0dc0 \u0d85\u0daf\u0dcf\u0dc5 \u0db4\u0dd9\u0dad\u0dca\u0dc3\u0db8\u0dca \u0dc0\u0dbd  \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dbd\u0dd9\u0dc3 \u0db1\u0db8\u0dca\u0d9a\u0dbb \u0dad\u0dd2\u0db6\u0dd6  \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 100 \u0d9a\u0dca \u0daf, \u0dc4\u0dd2\u0da7\u0db4\u0dd4 \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0db4\u0dd6\u0da2\u0dd2\u0dad\u0dca \u0da2\u0dba\u0dc3\u0dd4\u0db1\u0dca\u0daf\u0dbb \u0dc3\u0dc4 \u0dbb\u0dcf\u0da2\u0dca\u200d\u0dba \u0db6\u0dd4\u0daf\u0dca\u0db0\u0dd2 \u0dc3\u0dda\u0dc0\u0dba\u0dda \u0dc4\u0dd2\u0da7\u0db4\u0dd4 \u0db4\u0dca\u200d\u0dbb\u0db0\u0dcf\u0db1\u0dd3 \u0db1\u0dd2\u0dbd\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1  \u0dc0\u0dd2\u0dc3\u0dd2\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 75 \u0db6\u0dd0\u0d9c\u0dd2\u0db1\u0dca \u0daf, \u0dc4\u0dd2\u0da7\u0db4\u0dd4 \u0d86\u0dbb\u0d9a\u0dca\u0dc2\u0d9a \u0dbd\u0dda\u0d9a\u0db8\u0dca \u0dc4\u0dda\u0db8\u0dc3\u0dd2\u0dbb\u0dd2 \u0db4\u0dca\u200d\u0dbb\u0db1\u0dcf\u0db1\u0dca\u0daf\u0dd4 \u0dc0\u0dd2\u0dc3\u0dd2\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 50 \u0d9a\u0dca \u0daf,  \u0dc4\u0dd2\u0da7\u0db4\u0dd4 \u0da2\u0dcf\u0dad\u0dd2\u0d9a \u0db6\u0dd4\u0daf\u0dca\u0db0\u0dd2 \u0db4\u0dca\u200d\u0dbb\u0db0\u0dcf\u0db1\u0dd3 \u0dc3\u0dd2\u0dc3\u0dd2\u0dbb \u0db8\u0dd9\u0db1\u0dca\u0da9\u0dd2\u0dc3\u0dca \u0dc0\u0dd2\u0dc3\u0dd2\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 10\u0d9a\u0dca \u0daf \u0dc0\u0db1\u0dca\u0daf\u0dd2 \u0dc0\u0dc1\u0dba\u0dd9\u0db1\u0dca \u0d9c\u0dd9\u0dc0\u0dd2\u0dba \u0dba\u0dd4\u0dad\u0dd4 \u0dc0\u0dd9\u0dba\u0dd2.\u0dc0\u0db1\u0dca\u0daf\u0dd2 \u0db8\u0dd4\u0daf\u0dbd\u0dca \u0d9c\u0dd9\u0dc0\u0dd3\u0db8 \u0dc3\u0db3\u0dc4\u0dcf \u0d91\u0daf\u0dd2\u0db1 \u0db4\u0da7\u0db1\u0dca \u0db8\u0dcf\u0dc3 \u0dc4\u0dba\u0d9a \u0d9a\u0dcf\u0dbd\u0dba\u0d9a\u0dca \u0dbd\u0db6\u0dcf \u0daf\u0dd3\u0db8\u0da7 \u0daf \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc3\u0dd2\u0dba \u0dad\u0dd3\u0db1\u0dca\u0daf\u0dd4\u0dc0\u0dd9\u0db1\u0dca \u0db1\u0dd2\u0dba\u0db8 \u0d9a\u0dc5\u0dda\u0dba.\u0d92 \u0d85\u0db1\u0dd4\u0dc0 \u0db8\u0dda \u0dc0\u0db1 \u0dc0\u0dd2\u0da7 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd2\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc0\u0dd2\u0dc3\u0dd2\u0db1\u0dca  \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 15 \u0d9a\u0dca \u0daf, \u0dc4\u0dd2\u0da7\u0db4\u0dd4 \u0d86\u0dbb\u0d9a\u0dca\u0dc2\u0d9a \u0dbd\u0dda\u0d9a\u0db8\u0dca \u0dc4\u0dda\u0db8\u0dc3\u0dd2\u0dbb\u0dd2 \u0db4\u0dca\u200d\u0dbb\u0db1\u0dcf\u0db1\u0dca\u0daf\u0dd4  \u0dc0\u0dd2\u0dc3\u0dd2\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1\u0dba\u0d9a\u0dca \u0daf, \u0dc4\u0dd2\u0da7\u0db4\u0dd4 \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0db4\u0dd6\u0da2\u0dd2\u0dad\u0dca \u0da2\u0dba\u0dc3\u0dd4\u0db1\u0dca\u0daf\u0dbb \u0db8\u0dc4\u0dad\u0dcf \u0dc0\u0dd2\u0dc3\u0dd2\u0db1\u0dca \u0dbb\u0dd4\u0db4\u0dd2\u0dba\u0dbd\u0dca 1, 725,588 \u0d9a\u0dca \u0daf, \u0dc4\u0dd2\u0da7\u0db4\u0dd4 \u0da2\u0dcf\u0dad\u0dd2\u0d9a \u0db6\u0dd4\u0daf\u0dca\u0db0\u0dd2 \u0db4\u0dca\u200d\u0dbb\u0db0\u0dcf\u0db1\u0dd3 \u0dc3\u0dd2\u0dc3\u0dd2\u0dbb \u0db8\u0dd9\u0db1\u0dca\u0da9\u0dd2\u0dc3\u0dca  \u0dc0\u0dd2\u0dc3\u0dd2\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 5 \u0d9a \u0db8\u0dd4\u0daf\u0dbd\u0d9a\u0dca \u0daf \u0dc0\u0db1\u0dca\u0daf\u0dd2 \u0dc0\u0dc1\u0dba\u0dd9\u0db1\u0dca \u0d9c\u0dd9\u0dc0\u0dcf \u0dad\u0dd2\u0db6\u0dda.\u0dbb\u0dcf\u0da2\u0dca\u200d\u0dba \u0db6\u0dd4\u0daf\u0dca\u0db0\u0dd2 \u0dc3\u0dda\u0dc0\u0dba\u0dda \u0dc4\u0dd2\u0da7\u0db4\u0dd4 \u0db4\u0dca\u200d\u0dbb\u0db0\u0dcf\u0db1\u0dd3 \u0db1\u0dd2\u0dbd\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1  \u0d9c\u0dd9\u0dc0\u0dcf \u0d87\u0dad\u0dd2 \u0dc0\u0db1\u0dca\u0daf\u0dd2 \u0db8\u0dd4\u0daf\u0dbd \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 4.1 \u0d9a\u0dd2 \u0d8a\u0da7 \u0d85\u0db8\u0dad\u0dbb\u0dc0 \u0dbb\u0da2\u0dba \u0dc0\u0dd9\u0db1\u0dd4\u0dc0\u0dd9\u0db1\u0dca \u0db8\u0dc4\u0dcf \u0db7\u0dcf\u0dab\u0dca\u0da9\u0dcf\u0d9c\u0dcf\u0dbb\u0dba \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1\u0dba\u0d9a \u0dc0\u0db1\u0dca\u0daf\u0dd2\u0dba\u0d9a\u0dca \u0daf \u0d9c\u0dd9\u0dc0\u0dcf \u0d87\u0dad. \u0dc4\u0dd2\u0da7\u0db4\u0dd4 \u0da2\u0db1\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3 \u0d87\u0dad\u0dd4\u0dbd\u0dd4 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4\u0dc0\u0db1\u0dca\u0d9c\u0dda \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb \u0d87\u0dad\u0dd2 \u0db6\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dad\u0dd3\u0dbb\u0dab\u0dba \u0d9a\u0dbb\u0dba\u0dd2\u0db6\u0dd4\u0daf\u0dca\u0db0\u0dd2 \u0dad\u0ddc\u0dbb\u0dad\u0dd4\u0dbb\u0dd4 \u0dbd\u0dd0\u0db6\u0dd3 \u0dad\u0dd2\u0db6\u0dd2\u0dba\u0daf\u0dd3\u0dad\u0dca 2019 \u0d85\u0db4\u0dca\u200d\u0dbb\u0dda\u0dbd\u0dca 21 \u0dc0\u0dd0\u0db1\u0dd2 \u0daf\u0dd2\u0db1 \u0db4\u0dcf\u0dc3\u0dca\u0d9a\u0dd4 \u0d89\u0dbb\u0dd2\u0daf\u0dcf \u0daf\u0dd2\u0db1 \u0dad\u0dca\u200d\u0dbb\u0dc3\u0dca\u0dad \u0db4\u0dca\u200d\u0dbb\u0dc4\u0dcf\u0dbb\u0dba \u0dc0\u0dc5\u0d9a\u0dca\u0dc0\u0dcf \u0d9c\u0dd0\u0db1\u0dd3\u0db8\u0da7 \u0d85\u0dc0\u0dc1\u0dca\u200d\u0dba \u0db4\u0dd2\u0dba\u0dc0\u0dbb \u0db1\u0ddc\u0d9c\u0dd0\u0db1\u0dd3\u0db8\u0dd9\u0db1\u0dca \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0db4\u0dca\u200d\u0dbb\u0db8\u0dd4\u0d9b \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca, \u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4\u0dc0\u0db1\u0dca\u0d9c\u0dda \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb \u0d87\u0dad\u0dd2 \u0db6\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba (\u0da2\u0db1\u0dc0\u0dcf\u0dbb\u0dd2 12 \u0dc0\u0dd0\u0db1\u0dd2\u0daf\u0dcf) \u0dad\u0dd3\u0dbb\u0dab\u0dba \u0d9a\u0dc5\u0dda\u0dba.\u0dc3\u0dc4\u0dbb\u0dcf\u0db1\u0dca \u0dc4\u0dc2\u0dd3\u0db8\u0dca \u0db4\u0dca\u200d\u0dbb\u0db8\u0dd4\u0d9b \u0d85\u0db1\u0dca\u0dad\u0dc0\u0dcf\u0daf\u0dd3\u0db1\u0dca \u0d9a\u0dad\u0ddd\u0dbd\u0dd2\u0d9a \u0daf\u0dda\u0dc0\u0dc3\u0dca\u0dae\u0dcf\u0db1 \u0dc4\u0dcf \u0d86\u0dbb\u0dca\u0dae\u0dd2\u0d9a \u0db8\u0dbb\u0dca\u0db8\u0dc3\u0dca\u0dae\u0dcf\u0db1\u0dc0\u0dbd\u0da7 \u0db4\u0dca\u200d\u0dbb\u0dc4\u0dcf\u0dbb \u0d91\u0dbd\u0dca\u0dbd \u0d9a\u0dbb\u0db1 \u0db6\u0dc0\u0da7 \u0db6\u0dd4\u0daf\u0dca\u0db0\u0dd2 \u0dad\u0ddc\u0dbb\u0dad\u0dd4\u0dbb\u0dd4 \u0dbd\u0dd0\u0db6\u0dd3 \u0dad\u0dd2\u0db6\u0dd2\u0dba\u0daf\u0dd3\u0dad\u0dca \u0d91\u0dba \u0dc0\u0dc5\u0d9a\u0dca\u0dc0\u0dcf \u0d9c\u0dd0\u0db1\u0dd3\u0db8\u0da7 \u0d85\u0dc0\u0dc1\u0dca\u200d\u0dba \u0d9a\u0da7\u0dba\u0dd4\u0dad\u0dd4 \u0db1\u0ddc\u0d9a\u0dd2\u0dbb\u0dd3\u0db8\u0da7 \u0d91\u0dbb\u0dd9\u0dc4\u0dd2\u0dc0 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0db4\u0dd9\u0dad\u0dca\u0dc3\u0db8\u0dca 13\u0d9a\u0dca \u0d9c\u0ddc\u0db1\u0dd4\u0d9a\u0dbb  \u0dad\u0dd2\u0db6\u0dd4\u0dab\u0dd2.\u0d92, \u0dc3\u0dbb\u0dad\u0dca \u0d89\u0daf\u0dca\u0daf\u0db8\u0dbd\u0dca\u0d9c\u0ddc\u0da9 \u0db4\u0dd2\u0dba\u0dad\u0dd4\u0db8\u0dcf \u0db4\u0dca\u200d\u0dbb\u0db8\u0dd4\u0d9b \u0d9a\u0dad\u0ddd\u0dbd\u0dd2\u0d9a \u0db4\u0dd4\u0da2\u0d9a\u0dc0\u0dbb\u0dd4\u0db1\u0dca \u0dc4\u0dcf \u0dc0\u0dca\u200d\u0dba\u0dcf\u0db4\u0dcf\u0dbb\u0dd2\u0d9a\u0dba\u0dd2\u0db1\u0dca \u0db4\u0dd2\u0dbb\u0dd2\u0dc3\u0d9a\u0dca \u0dc0\u0dd2\u0dc3\u0dd2\u0db1\u0dd2.\u0db4\u0dd4\u0dbb\u0dcf \u0dc0\u0dc3\u0dbb \u0daf\u0dd9\u0d9a\u0d9a\u0da7 \u0d86\u0dc3\u0db1\u0dca\u0db1 \u0d9a\u0dcf\u0dbd\u0dba\u0d9a\u0dca \u0db4\u0dd9\u0dad\u0dca\u0dc3\u0db8\u0dca \u0dc0\u0dd2\u0db7\u0dcf\u0d9c \u0d9a\u0dd2\u0dbb\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db8\u0dd9\u0db8 \u0db1\u0dd2\u0dba\u0ddd\u0d9c \u0d9a\u0dc5\u0dda\u0dba.\u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0d9a\u0dc0\u0dd4\u0daf?\u0db8\u0dd9\u0db8 \u0db4\u0dd9\u0dad\u0dca\u0dc3\u0db8\u0dca\u0dc0\u0dbd \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dc0\u0db1\u0dca\u0db1\u0dda,\u00b7        \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1\u00b7        \u0dc4\u0dd2\u0da7\u0db4\u0dd4 \u0d86\u0dbb\u0d9a\u0dca\u0dc2\u0d9a \u0dbd\u0dda\u0d9a\u0db8\u0dca \u0dc4\u0dda\u0db8\u0dc3\u0dd2\u0dbb\u0dd2 \u0db4\u0dca\u200d\u0dbb\u0db1\u0dcf\u0db1\u0dca\u0daf\u0dd4\u00b7        \u0dc4\u0dd2\u0da7\u0db4\u0dd4 \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0db4\u0dd4\u0da2\u0dd2\u0dad\u0dca \u0da2\u0dba\u0dc3\u0dd4\u0db1\u0dca\u0daf\u0dbb\u00b7        \u0dc4\u0dd2\u0da7\u0db4\u0dd4 \u0da2\u0dcf\u0dad\u0dd2\u0d9a \u0db6\u0dd4\u0daf\u0dca\u0db0\u0dd2 \u0db4\u0dca\u200d\u0dbb\u0db0\u0dcf\u0db1\u0dd3 \u0dc3\u0dd2\u0dc3\u0dd2\u0dbb \u0db8\u0dd9\u0db1\u0dca\u0da9\u0dd2\u0dc3\u0dca\u00b7        \u0dbb\u0dcf\u0da2\u0dca\u200d\u0dba \u0db6\u0dd4\u0daf\u0dca\u0db0\u0dd2 \u0d85\u0d82\u0dc1 \u0dc4\u0dd2\u0da7\u0db4\u0dd4 \u0db4\u0dca\u200d\u0dbb\u0db0\u0dcf\u0db1\u0dd3 \u0da2\u0dca\u200d\u0dba\u0dd9\u0dc2\u0dca\u0da8 \u0db1\u0dd2\u0dba\u0ddd\u0da2\u0dca\u200d\u0dba \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0db1\u0dd2\u0dbd\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1\u0da1\u0dcf\u0dba\u0dcf\u0dbb\u0dd6\u0db4 \u0db8\u0dd6\u0dbd\u0dcf\u0dc1\u0dca\u200d\u0dbb\u0dba, Anadolu Agency\u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca\u0da7 \u0dc0\u0db1\u0dca\u0daf\u0dd2 \u0d9c\u0dd9\u0dc0\u0dd3\u0db8\u0da7 \u0db1\u0dd2\u0dba\u0ddd\u0d9c\u0db4\u0dcf\u0dc3\u0dca\u0d9a\u0dd4 \u0d89\u0dbb\u0dd2\u0daf\u0dcf \u0db4\u0dca\u200d\u0dbb\u0dc4\u0dcf\u0dbb\u0dba\u0dda \u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca\u0da7 \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 100\u0d9a \u0dc0\u0db1\u0dca\u0daf\u0dd2 \u0d9c\u0dd9\u0dc0\u0db1 \u0dbd\u0dd9\u0dc3 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1\u0da7\u0dad\u0dca, \u0db4\u0dd6\u0da2\u0dd2\u0dad\u0dca \u0da2\u0dba\u0dc3\u0dd4\u0db1\u0dca\u0daf\u0dbb \u0dc3\u0dc4 \u0db1\u0dd2\u0dbd\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1\u0da7  \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 75 \u0db6\u0dd0\u0d9c\u0dd2\u0db1\u0dca \u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca\u0da7 \u0dc0\u0db1\u0dca\u0daf\u0dd2 \u0d9c\u0dd9\u0dc0\u0dd2\u0dba \u0dba\u0dd4\u0dad\u0dd4 \u0db6\u0dc0\u0da7\u0dad\u0dca \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0d92 \u0d85\u0db1\u0dd4\u0dc0  \u0db1\u0dd2\u0dba\u0ddd\u0d9c \u0d9a\u0dc5\u0dda\u0dba.\u0dc4\u0dd2\u0da7\u0db4\u0dd4 \u0d86\u0dbb\u0d9a\u0dca\u0dc2\u0d9a \u0dbd\u0dda\u0d9a\u0db8\u0dca \u0dc4\u0dda\u0db8\u0dc3\u0dd2\u0dbb\u0dd2 \u0db4\u0dca\u200d\u0dbb\u0db1\u0dcf\u0db1\u0dca\u0daf\u0dd4 \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 50 \u0d9a\u0dca \u0dc3\u0dc4 \u0dc4\u0dd2\u0da7\u0db4\u0dd4 \u0da2\u0dcf\u0dad\u0dd2\u0d9a \u0db6\u0dd4\u0daf\u0dca\u0db0\u0dd2 \u0db4\u0dca\u200d\u0dbb\u0db0\u0dcf\u0db1\u0dd3 \u0dc3\u0dd2\u0dc3\u0dd2\u0dbb \u0db8\u0dd9\u0db1\u0dca\u0da9\u0dd2\u0dc3\u0dca \u0db8\u0dd2\u0dbd\u0dd2\u0dba\u0db1 10\u0d9a \u0dc0\u0db1\u0dca\u0daf\u0dd2\u0dba\u0d9a\u0dca  \u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca\u0da7 \u0d9c\u0dd9\u0dc0\u0dd2\u0dba \u0dba\u0dd4\u0dad\u0dd4 \u0db6\u0dc0\u0da7\u0daf \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba.\u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db1\u0dd2\u0dba\u0ddd\u0d9c \u0d9a\u0dbb \u0dc3\u0dd2\u0da7\u0dd2\u0dba\u0dda, \u0d85\u0daf\u0dcf\u0dc5  \u0db8\u0dd4\u0daf\u0dbd\u0dca \u0dc3\u0dd2\u0dba\u0dbd\u0dca\u0dbd \u0d91\u0d9a\u0dad\u0dd4\u0d9a\u0dbb \u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca\u0da7 \u0dc0\u0db1\u0dca\u0daf\u0dd2 \u0d9c\u0dd9\u0dc0\u0dd3\u0db8\u0da7 \u0d85\u0dc0\u0dc1\u0dca\u200d\u0dba \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0dbd\u0dd9\u0dc3\u0dba.\u0d92 \u0d85\u0db1\u0dd4\u0dc0 \u0db4\u0dca\u200d\u0dbb\u0dc4\u0dcf\u0dbb\u0dba\u0dd9\u0db1\u0dca \u0d9d\u0dcf\u0dad\u0db1\u0dba\u0da7 \u0dbd\u0d9a\u0dca\u0dc0\u0dd6 \u0d91\u0d9a\u0dca \u0db4\u0dd4\u0daf\u0dca\u0d9c\u0dbd\u0dba\u0dd9\u0d9a\u0dd4 \u0dc0\u0dd9\u0db1\u0dd4\u0dc0\u0dd9\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1\u0dba\u0d9a\u0dca \u0dc3\u0dc4 \u0dad\u0dd4\u0dc0\u0dcf\u0dbd \u0dbd\u0dd0\u0db6\u0dd6 \u0db4\u0dd4\u0daf\u0dca\u0d9c\u0dbd\u0dba\u0dd9\u0d9a\u0dd4 \u0dc0\u0dd9\u0db1\u0dd4\u0dc0\u0dd9\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0dbd\u0d9a\u0dca\u0dc2 5 \u0db6\u0dd0\u0d9c\u0dd2\u0db1\u0dca \u0dc0\u0db1\u0dca\u0daf\u0dd2 \u0d9c\u0dd9\u0dc0\u0db1 \u0dbd\u0dd9\u0dc3\u0da7\u0daf \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba.\u0dc4\u0dd2\u0da7\u0db4\u0dd4 \u0dbb\u0dcf\u0da2\u0dca\u200d\u0dba \u0db6\u0dd4\u0daf\u0dca\u0db0\u0dd2 \u0d85\u0d82\u0dc1 \u0db4\u0dca\u200d\u0dbb\u0db0\u0dcf\u0db1\u0dd3 \u0da2\u0dca\u200d\u0dba\u0dd9\u0dc2\u0dca\u0da8 \u0db1\u0dd2\u0dba\u0ddd\u0da2\u0dca\u200d\u0dba \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0db1\u0dd2\u0dbd\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1\u0da7 \u0d91\u0dbb\u0dd9\u0dc4\u0dd2\u0dc0 \u0dc0\u0dc4\u0dcf\u0db8 \u0dc0\u0dd2\u0db1\u0dba \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0dbd\u0dd9\u0dc3\u0daf \u0db8\u0dd9\u0dc4\u0dd2\u0daf\u0dd3  \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0d85\u0daf \u0db1\u0dd2\u0dba\u0ddd\u0d9c \u0d9a\u0dc5\u0dda\u0dba.\u0d85\u0daf\u0dcf\u0dc5 \u0db1\u0dd2\u0dba\u0ddd\u0d9c\u0dba \u0dbd\u0db6\u0dcf \u0daf\u0dd4\u0db1\u0dca\u0db1\u0dda \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0db1\u0dca\u0dad \u0da2\u0dba\u0dc3\u0dd6\u0dbb\u0dd2\u0dba \u0db4\u0dca\u200d\u0dbb\u0db8\u0dd4\u0d9b \u0dc3\u0dad\u0dca \u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0dac\u0dd4\u0dbd\u0dca\u0dbd\u0d9a\u0dca \u0dc0\u0dd2\u0dc3\u0dd2\u0db1\u0dd2.\u0d9a\u0dd9\u0dc3\u0dda \u0dc0\u0dd9\u0dad\u0dad\u0dca \u0db8\u0dd3\u0da7 \u0d85\u0db8\u0dad\u0dbb\u0dc0 \u0dc4\u0dd2\u0da7\u0db4\u0dd4 \u0d85\u0d9c\u0dca\u200d\u0dbb\u0dcf\u0db8\u0dcf\u0dad\u0dca\u200d\u0dba\u0dc0\u0dbb\u0dba\u0dcf \u0dbd\u0dd9\u0dc3 \u0dc0\u0dad\u0dca\u0db8\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2 \u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4 \u0dc3\u0dc4 \u0d91\u0dc0\u0d9a\u0da7 \u0d9a\u0dd0\u0db6\u0dd2\u0db1\u0da7\u0dca \u0db8\u0dab\u0dca\u0da9\u0dbd\u0dba \u0d87\u0dad\u0dd4\u0dbd\u0dd4 50 \u0daf\u0dd9\u0db1\u0dd9\u0d9a\u0dd4 \u0db4\u0db8\u0dab \u0db8\u0dd9\u0db8 \u0db4\u0dd9\u0dad\u0dca\u0dc3\u0db8\u0dca\u0dc0\u0dbd \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dbd\u0dd9\u0dc3 \u0db1\u0db8\u0dca \u0d9a\u0dbb \u0dad\u0dd2\u0db6\u0dd4\u0dab\u0dd2.\u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db0\u0dd4\u0dbb\u0dba\u0da7 \u0db4\u0dad\u0dca\u0dc0\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0d94\u0dc4\u0dd4\u0da7 \u0dc0\u0dd2\u0db0\u0dcf\u0dba\u0d9a \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dbd\u0dd9\u0dc3, \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0dd4\u0d9a\u0dca\u0dad\u0dd2\u0dba \u0dc4\u0dd2\u0db8\u0dd2\u0dc0\u0db1 \u0db6\u0dc0\u0da7 \u0dc4\u0dcf \u0d94\u0dc4\u0dd4\u0da7 \u0d91\u0dbb\u0dd9\u0dc4\u0dd2\u0dc0 \u0db1\u0da9\u0dd4\u0d9a\u0dbb\u0dba\u0d9a\u0dca \u0db4\u0dc0\u0dad\u0dca\u0dc0\u0dcf \u0d9c\u0dd9\u0db1 \u0dba\u0dcf \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0da7 \u0db1\u0dd3\u0dad\u0dd2\u0db4\u0dad\u0dd2 \u0daf\u0dd9\u0db4\u0dcf\u0dbb\u0dca\u0dad\u0db8\u0dda\u0db1\u0dca\u0dad\u0dd4\u0dc0 \u0dc3\u0dc4 \u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4 \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2 \u0db1\u0dd3\u0dad\u0dd2\u0da5\u0dc0\u0dbb\u0dd4\u0db1\u0dca \u0daf\u0dd0\u0d9a\u0dca\u0dc0\u0dd6 \u0d9a\u0dbb\u0dd4\u0dab\u0dd4 \u0dc3\u0dbd\u0d9a\u0dcf \u0db6\u0dd0\u0dbd\u0dd3\u0db8\u0dd9\u0db1\u0dca \u0db4\u0dc3\u0dd4, \u0da2\u0db1\u0db4\u0dad\u0dd2 \u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4\u0d9c\u0dda \u0db1\u0db8 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca\u0d9c\u0dda \u0db1\u0dcf\u0db8 \u0dbd\u0dda\u0d9b\u0db1\u0dba\u0dd9\u0db1\u0dca \u0d89\u0dc0\u0dad\u0dca \u0d9a\u0dd2\u0dbb\u0dd3\u0db8\u0da7 \u0db4\u0dc3\u0dd4\u0d9c\u0dd2\u0dba \u0dc0\u0dc3\u0dbb\u0dda \u0dc3\u0dd0\u0db4\u0dca\u0dad\u0dd0\u0db8\u0dca\u0db6\u0dbb\u0dca \u0db8\u0dcf\u0dc3\u0dba\u0dda\u0daf\u0dd3 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db1\u0dd2\u0dba\u0ddd\u0d9c \u0d9a\u0dbb \u0dad\u0dd2\u0db6\u0dd4\u0dab\u0dd2. \u0dc3\u0db6\u0dd0\u0db3\u0dd2 \u0dc0\u0dd2\u0dc2\u0dba\u0dba\u0db1\u0dca\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0db4\u0dd2\u0db4\u0dd2\u0dbb\u0dd3\u0db8\u0dca\u0db8\u0dda \u0db4\u0dd4\u0dc0\u0dad\u0da7 \u0dc3\u0db8\u0dca\u0db6\u0db1\u0dca\u0db0 \u0dad\u0dc0\u0dad\u0dca \u0dc0\u0dd2\u0dc3\u0dca\u0dad\u0dbb\u0db4\u0dcf\u0dc3\u0dca\u0d9a\u0dd4 \u0db4\u0dca\u200d\u0dbb\u0dc4\u0dcf\u0dbb\u0dba \u0dc3\u0dc4 \u0db8\u0dd4\u0dc3\u0dca\u0dbd\u0dd2\u0db8\u0dca\u0dc0\u0dbb\u0dd4: \"\u0da2\u0dcf\u0dad\u0dd2\u0dc0\u0dcf\u0daf\u0dba \u0dc0\u0dd9\u0db1\u0dad\u0dca \u0da2\u0dcf\u0dad\u0dd2\u0dc0\u0dcf\u0daf\u0dba\u0d9a\u0dca \u0db4\u0ddd\u0dc2\u0dab\u0dba \u0d9a\u0dd2\u0dbb\u0dd3\u0db8 \u0d9c\u0dd0\u0db1 \u0db4\u0dcf\u0da9\u0db8\u0d9a\u0dca\"2021 \u0d85\u0db4\u0dca\u200d\u0dbb\u0dda\u0dbd\u0dca 22\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0db4\u0dd2\u0db4\u0dd2\u0dbb\u0dd3\u0db8\u0dca: \u0db6\u0dd4\u0daf\u0dca\u0db0\u0dd2 \u0d85\u0d82\u0dc1 \u0dbd\u0dd2\u0db4\u0dd2\u0dc0\u0dbd \u0dc3\u0db3\u0dc4\u0db1\u0dca \u0dc0\u0dd6 \u0d9a\u0dbb\u0dd4\u0dab\u0dd4 \u0db8\u0ddc\u0db1\u0dc0\u0dcf\u0daf?2019 \u0d85\u0db4\u0dca\u200d\u0dbb\u0dda\u0dbd\u0dca 22\u0daf\u0dda\u0dc0\u0dc3\u0dca\u0dae\u0dcf\u0db1 \u0dc3\u0dc4 \u0dc4\u0ddd\u0da7\u0dbd\u0dca\u0dc0\u0dbd \u0db4\u0dd2\u0db4\u0dd2\u0dbb\u0dd3\u0db8\u0dca: \u0db8\u0dda \u0daf\u0d9a\u0dca\u0dc0\u0dcf \u0daf\u0db1\u0dca\u0db1\u0dcf \u0d9a\u0dbb\u0dd4\u0dab\u0dd4 \u0db8\u0ddc\u0db1\u0dc0\u0dcf\u0daf?2019 \u0d85\u0db4\u0dca\u200d\u0dbb\u0dda\u0dbd\u0dca 21\u0daf\u0dda\u0dc0\u0dc3\u0dca\u0dae\u0dcf\u0db1 \u0dc3\u0dc4 \u0dc4\u0ddd\u0da7\u0dbd\u0dca\u0dc0\u0dbd \u0db4\u0dd2\u0db4\u0dd2\u0dbb\u0dd3\u0db8\u0dca: \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0db4\u0dd2\u0db4\u0dd2\u0dbb\u0dd3\u0db8\u0dca \u0daf\u0dd9\u0dc3 \u0dbd\u0ddd\u0d9a\u0dba\u0dda \u0d85\u0dc0\u0db0\u0dcf\u0db1\u0dba2019 \u0d85\u0db4\u0dca\u200d\u0dbb\u0dda\u0dbd\u0dca 21",
    "\u0db4\u0dcf\u0dc3\u0dca\u0d9a\u0dd4 \u0d89\u0dbb\u0dd2\u0daf\u0dcf \u0db4\u0dca\u200d\u0dbb\u0dc4\u0dcf\u0dbb\u0dba:\u0dc4\u0dd2\u0da7\u0db4\u0dd4 \u0da2\u0db1\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3 \u0d87\u0dad\u0dd4\u0dbd\u0dd4 \u0db4\u0dd2\u0dbb\u0dd2\u0dc3 \u0dc0\u0db1\u0dca\u0daf\u0dd2\u0dba\u0dd9\u0db1\u0dca \u0d9a\u0ddc\u0da7\u0dc3\u0d9a\u0dca \u0d9c\u0dd9\u0dc0\u0dad\u0dd2",
    "\u0db4\u0dcf\u0dc3\u0dca\u0d9a\u0dd4 \u0d89\u0dbb\u0dd4\u0daf\u0dd2\u0db1 \u0dad\u0dca\u200d\u0dbb\u0dc3\u0dca\u0dad \u0db4\u0dca\u200d\u0dbb\u0dc4\u0dcf\u0dbb\u0dba \u0dc0\u0dc5\u0d9a\u0dca\u0dc0\u0dcf \u0d9c\u0dd0\u0db1\u0dd3\u0db8\u0da7 \u0d9a\u0da7\u0dba\u0dd4\u0dad\u0dd4 \u0db1\u0ddc\u0d9a\u0dd2\u0dbb\u0dd3\u0db8 \u0dad\u0dd4\u0dc5\u0dd2\u0db1\u0dca \u0db8\u0dd6\u0dbd\u0dd2\u0d9a \u0db8\u0dd2\u0db1\u0dd2\u0dc3\u0dca \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dd2\u0dbb\u0dd3\u0db8 \u0dc0\u0dd9\u0db1\u0dd4\u0dc0\u0dd9\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 100 \u0d9a \u0dc0\u0db1\u0dca\u0daf\u0dd2\u0dba\u0d9a\u0dca \u0d9c\u0dd9\u0dc0\u0db1 \u0dbd\u0dd9\u0dc3 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd2\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc0\u0dd9\u0dad \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0d9a\u0dbb\u0db1 \u0dbd\u0daf \u0db1\u0dd2\u0dba\u0ddd\u0d9c\u0dba\u0da7 \u0d85\u0db1\u0dd4\u0dc0 \u0d94\u0dc4\u0dd4 \u0dc0\u0dd2\u0dc3\u0dd2\u0db1\u0dca \u0dc0\u0db1\u0dca\u0daf\u0dd2 \u0dc0\u0dc1\u0dba\u0dd9\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 15 \u0d9a \u0db8\u0dd4\u0daf\u0dbd\u0d9a\u0dca \u0d9c\u0dd9\u0dc0\u0dcf \u0d87\u0dad\u0dd0\u0dba\u0dd2 \u0dc0\u0dcf\u0dbb\u0dca\u0dad\u0dcf \u0dc0\u0dda.",
    "\u0db8\u0ddb\u0dad\u0dca\u200d\u0dbb\u0dd2\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc3\u0dd2\u0dba \u0db1\u0dd3\u0dad\u0dd2\u0da5\u0dc0\u0dbb\u0dd4\u0db1\u0dca \u0db8\u0dcf\u0dbb\u0dca\u0d9c\u0dba\u0dd9\u0db1\u0dca \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0da7 \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb \u0dad\u0dd2\u0db6\u0dd9\u0db1 \u0db8\u0ddd\u0dc3\u0db8\u0dda \u0dc3\u0db3\u0dc4\u0db1\u0dca \u0d9a\u0dbb \u0dad\u0dd2\u0db6\u0dd9\u0db1\u0dca\u0db1\u0dda \u0dad\u0db8\u0dcf\u0da7 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dc1\u0dba\u0dd9\u0db1\u0dca \u0dc0\u0dd2\u0dc1\u0dca\u200d\u0dbb\u0dcf\u0db8 \u0dc0\u0dd0\u0da7\u0dd4\u0db4\u0dca \u0dc0\u0dc1\u0dba\u0dd9\u0db1\u0dca \u0db8\u0dcf\u0dc3\u0dd2\u0d9a\u0dc0 \u0dbb\u0dd4\u0db4\u0dd2\u0dba\u0dbd\u0dca 97500/- \u0d9a\u0dca\u0daf  \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dd9\u0d9a\u0dd4 \u0dc0\u0dc1\u0dba\u0dd9\u0db1\u0dca \u0daf\u0dd3\u0db8\u0db1\u0dcf \u0dc4\u0dd0\u0dbb \u0dbb\u0dd4\u0db4\u0dd2\u0dba\u0dbd\u0dca 54,285 \u0d9a \u0db8\u0dd4\u0daf\u0dbd\u0d9a\u0dca \u0daf \u0d86\u0daf\u0dcf\u0dba\u0db8 \u0dc0\u0dc1\u0dba\u0dd9\u0db1\u0dca \u0dbd\u0dd0\u0db6\u0dd9\u0db1 \u0db6\u0dc0\u0dba\u0dd2.",
    "\u0d92 \u0d85\u0db1\u0dd4\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0db1\u0dd2\u0dba\u0db8 \u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 100 \u0d9a \u0dc0\u0db1\u0dca\u0daf\u0dd2 \u0db8\u0dd4\u0daf\u0dbd\u0dd2\u0db1\u0dca \u0d89\u0d9a\u0dd4\u0dad\u0dca \u0da2\u0dd4\u0db1\u0dd2 \u0db8\u0dc3 28 \u0dc0\u0dd0\u0db1\u0dd2\u0daf\u0dcf \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 15 \u0d9a\u0dca \u0dc0\u0db1\u0dca\u0daf\u0dd2 \u0dc0\u0dc1\u0dba\u0dd9\u0db1\u0dca \u0dc4\u0dcf\u0db1\u0dd2\u0db4\u0dd6\u0dbb\u0dca\u0dab \u0d9a\u0dcf\u0dbb\u0dca\u0dba\u0dcf\u0dbd\u0dba\u0dda \u0db4\u0dc0\u0dad\u0dca\u0dc0\u0dcf\u0d9c\u0dd9\u0db1 \u0dba\u0db1 \u0db4\u0dcf\u0dc3\u0dca\u0d9a\u0dd4 \u0db4\u0dca\u200d\u0dbb\u0dc4\u0dcf\u0dbb\u0dba\u0dda \u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca \u0db6\u0dc0\u0da7 \u0db4\u0dad\u0dca \u0dc0\u0dd6\u0dc0\u0db1\u0dca\u0d9c\u0dda \u0d85\u0dbb\u0db8\u0dd4\u0daf\u0dbd\u0da7 \u0d9c\u0dd9\u0dc0\u0dcf \u0d87\u0dad\u0dd2 \u0db6\u0dc0\u0dad\u0dca  \u0db8\u0ddd\u0dc3\u0db8\u0dda \u0dc3\u0db3\u0dc4\u0db1\u0dca \u0d9a\u0dbb \u0dad\u0dd2\u0db6\u0dda.",
    "\u0d89\u0dad\u0dd2\u0dbb\u0dd2 \u0dc0\u0db1\u0dca\u0daf\u0dd2 \u0db8\u0dd4\u0daf\u0dbd\u0dca \u0dbb\u0dd4\u0db4\u0dd2\u0dba\u0dbd\u0dca \u0dbd\u0d9a\u0dca\u0dc2 85 \u0db6\u0dd0\u0d9c\u0dd2\u0db1\u0dca \u0dc0\u0dcf\u0dbb\u0dd2\u0d9a 10 \u0d9a\u0dd2\u0db1\u0dca 2024 \u0dc0\u0dc3\u0dbb\u0dda \u0da2\u0dd4\u0db1\u0dd2 \u0db8\u0dc3 30 \u0dc0\u0db1\u0daf\u0dcf \u0dc3\u0dd2\u0da7 2033 \u0dc0\u0dc3\u0dbb\u0dda \u0da2\u0dd4\u0db1\u0dd2 \u0db8\u0dc3 30 \u0dc0\u0db1 \u0daf\u0dcf \u0daf\u0d9a\u0dca\u0dc0\u0dcf \u0d9a\u0dcf\u0dbd\u0dba \u0dad\u0dd4\u0dc5 \u0dc0\u0dcf\u0dbb\u0dca\u0dc2\u0dd2\u0d9a\u0dc0 \u0d9c\u0dd9\u0dc0\u0dcf \u0d85\u0dc0\u0dc3\u0db1\u0dca \u0d9a\u0dd2\u0dbb\u0dd3\u0db8\u0da7 \u0d85\u0dc0\u0dc3\u0dbb \u0daf\u0dd9\u0db1 \u0dbd\u0dd9\u0dc3\u0dad\u0dca \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc3\u0dd2\u0dba \u0db8\u0ddd\u0dc3\u0db8 \u0db8\u0dcf\u0dbb\u0dca\u0d9c\u0dba\u0dd9\u0db1\u0dca \u0d89\u0dbd\u0dca\u0dbd\u0dcf \u0d87\u0dad.",
    "\u0d89\u0d9a\u0dd4\u0dad\u0dca \u0da2\u0db1\u0dc0\u0dcf\u0dbb\u0dd2 \u0db8\u0dc3 12 \u0dc0\u0db1\u0daf\u0dcf \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0db1\u0dca\u0dad \u0da2\u0dba\u0dc3\u0dd6\u0dbb\u0dd2\u0dba \u0db4\u0dca\u200d\u0dbb\u0db8\u0dd4\u0d9b \u0dc3\u0dad\u0dca \u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0d9a\u0dca \u0dc0\u0dd2\u0dc3\u0dd2\u0db1\u0dca \u0db4\u0dcf\u0dc3\u0dca\u0d9a\u0dd4 \u0db4\u0dca\u200d\u0dbb\u0dc4\u0dcf\u0dbb\u0dba \u0dc0\u0dc5\u0d9a\u0dca\u0dc0\u0dcf \u0d9c\u0dd0\u0db1\u0dd3\u0db8\u0da7 \u0d9a\u0da7\u0dba\u0dd4\u0dad\u0dd4 \u0db1\u0ddc\u0d9a\u0dd2\u0dbb\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb \u0dad\u0dd2\u0db6\u0dd6 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca 12\u0d9a\u0da7 \u0d85\u0daf\u0dcf\u0dc5\u0dc0 \u0db8\u0dd9\u0db8 \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca\u0d9a\u0dbb \u0dad\u0dd2\u0db6\u0dd4\u0dab\u0dcf.",
    "\u0dad\u0dd3\u0db1\u0dca\u0daf\u0dd4\u0dc0\u0da7 \u0d85\u0db1\u0dd4\u0dc0 \u0d85\u0daf\u0dcf\u0dc5 \u0db4\u0dd9\u0dad\u0dca\u0dc3\u0db8\u0dca \u0dc0\u0dbd  \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dbd\u0dd9\u0dc3 \u0db1\u0db8\u0dca\u0d9a\u0dbb \u0dad\u0dd2\u0db6\u0dd6  \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 100 \u0d9a\u0dca \u0daf, \u0dc4\u0dd2\u0da7\u0db4\u0dd4 \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0db4\u0dd6\u0da2\u0dd2\u0dad\u0dca \u0da2\u0dba\u0dc3\u0dd4\u0db1\u0dca\u0daf\u0dbb \u0dc3\u0dc4 \u0dbb\u0dcf\u0da2\u0dca\u200d\u0dba \u0db6\u0dd4\u0daf\u0dca\u0db0\u0dd2 \u0dc3\u0dda\u0dc0\u0dba\u0dda \u0dc4\u0dd2\u0da7\u0db4\u0dd4 \u0db4\u0dca\u200d\u0dbb\u0db0\u0dcf\u0db1\u0dd3 \u0db1\u0dd2\u0dbd\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1  \u0dc0\u0dd2\u0dc3\u0dd2\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 75 \u0db6\u0dd0\u0d9c\u0dd2\u0db1\u0dca \u0daf, \u0dc4\u0dd2\u0da7\u0db4\u0dd4 \u0d86\u0dbb\u0d9a\u0dca\u0dc2\u0d9a \u0dbd\u0dda\u0d9a\u0db8\u0dca \u0dc4\u0dda\u0db8\u0dc3\u0dd2\u0dbb\u0dd2 \u0db4\u0dca\u200d\u0dbb\u0db1\u0dcf\u0db1\u0dca\u0daf\u0dd4 \u0dc0\u0dd2\u0dc3\u0dd2\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 50 \u0d9a\u0dca \u0daf,  \u0dc4\u0dd2\u0da7\u0db4\u0dd4 \u0da2\u0dcf\u0dad\u0dd2\u0d9a \u0db6\u0dd4\u0daf\u0dca\u0db0\u0dd2 \u0db4\u0dca\u200d\u0dbb\u0db0\u0dcf\u0db1\u0dd3 \u0dc3\u0dd2\u0dc3\u0dd2\u0dbb \u0db8\u0dd9\u0db1\u0dca\u0da9\u0dd2\u0dc3\u0dca \u0dc0\u0dd2\u0dc3\u0dd2\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 10\u0d9a\u0dca \u0daf \u0dc0\u0db1\u0dca\u0daf\u0dd2 \u0dc0\u0dc1\u0dba\u0dd9\u0db1\u0dca \u0d9c\u0dd9\u0dc0\u0dd2\u0dba \u0dba\u0dd4\u0dad\u0dd4 \u0dc0\u0dd9\u0dba\u0dd2.",
    "\u0dc0\u0db1\u0dca\u0daf\u0dd2 \u0db8\u0dd4\u0daf\u0dbd\u0dca \u0d9c\u0dd9\u0dc0\u0dd3\u0db8 \u0dc3\u0db3\u0dc4\u0dcf \u0d91\u0daf\u0dd2\u0db1 \u0db4\u0da7\u0db1\u0dca \u0db8\u0dcf\u0dc3 \u0dc4\u0dba\u0d9a \u0d9a\u0dcf\u0dbd\u0dba\u0d9a\u0dca \u0dbd\u0db6\u0dcf \u0daf\u0dd3\u0db8\u0da7 \u0daf \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc3\u0dd2\u0dba \u0dad\u0dd3\u0db1\u0dca\u0daf\u0dd4\u0dc0\u0dd9\u0db1\u0dca \u0db1\u0dd2\u0dba\u0db8 \u0d9a\u0dc5\u0dda\u0dba.",
    "\u0d92 \u0d85\u0db1\u0dd4\u0dc0 \u0db8\u0dda \u0dc0\u0db1 \u0dc0\u0dd2\u0da7 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd2\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc0\u0dd2\u0dc3\u0dd2\u0db1\u0dca  \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 15 \u0d9a\u0dca \u0daf, \u0dc4\u0dd2\u0da7\u0db4\u0dd4 \u0d86\u0dbb\u0d9a\u0dca\u0dc2\u0d9a \u0dbd\u0dda\u0d9a\u0db8\u0dca \u0dc4\u0dda\u0db8\u0dc3\u0dd2\u0dbb\u0dd2 \u0db4\u0dca\u200d\u0dbb\u0db1\u0dcf\u0db1\u0dca\u0daf\u0dd4  \u0dc0\u0dd2\u0dc3\u0dd2\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1\u0dba\u0d9a\u0dca \u0daf, \u0dc4\u0dd2\u0da7\u0db4\u0dd4 \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0db4\u0dd6\u0da2\u0dd2\u0dad\u0dca \u0da2\u0dba\u0dc3\u0dd4\u0db1\u0dca\u0daf\u0dbb \u0db8\u0dc4\u0dad\u0dcf \u0dc0\u0dd2\u0dc3\u0dd2\u0db1\u0dca \u0dbb\u0dd4\u0db4\u0dd2\u0dba\u0dbd\u0dca 1, 725,588 \u0d9a\u0dca \u0daf, \u0dc4\u0dd2\u0da7\u0db4\u0dd4 \u0da2\u0dcf\u0dad\u0dd2\u0d9a \u0db6\u0dd4\u0daf\u0dca\u0db0\u0dd2 \u0db4\u0dca\u200d\u0dbb\u0db0\u0dcf\u0db1\u0dd3 \u0dc3\u0dd2\u0dc3\u0dd2\u0dbb \u0db8\u0dd9\u0db1\u0dca\u0da9\u0dd2\u0dc3\u0dca  \u0dc0\u0dd2\u0dc3\u0dd2\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 5 \u0d9a \u0db8\u0dd4\u0daf\u0dbd\u0d9a\u0dca \u0daf \u0dc0\u0db1\u0dca\u0daf\u0dd2 \u0dc0\u0dc1\u0dba\u0dd9\u0db1\u0dca \u0d9c\u0dd9\u0dc0\u0dcf \u0dad\u0dd2\u0db6\u0dda.",
    "\u0dbb\u0dcf\u0da2\u0dca\u200d\u0dba \u0db6\u0dd4\u0daf\u0dca\u0db0\u0dd2 \u0dc3\u0dda\u0dc0\u0dba\u0dda \u0dc4\u0dd2\u0da7\u0db4\u0dd4 \u0db4\u0dca\u200d\u0dbb\u0db0\u0dcf\u0db1\u0dd3 \u0db1\u0dd2\u0dbd\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1  \u0d9c\u0dd9\u0dc0\u0dcf \u0d87\u0dad\u0dd2 \u0dc0\u0db1\u0dca\u0daf\u0dd2 \u0db8\u0dd4\u0daf\u0dbd \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 4.1 \u0d9a\u0dd2",
    "\u0d8a\u0da7 \u0d85\u0db8\u0dad\u0dbb\u0dc0 \u0dbb\u0da2\u0dba \u0dc0\u0dd9\u0db1\u0dd4\u0dc0\u0dd9\u0db1\u0dca \u0db8\u0dc4\u0dcf \u0db7\u0dcf\u0dab\u0dca\u0da9\u0dcf\u0d9c\u0dcf\u0dbb\u0dba \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1\u0dba\u0d9a \u0dc0\u0db1\u0dca\u0daf\u0dd2\u0dba\u0d9a\u0dca \u0daf \u0d9c\u0dd9\u0dc0\u0dcf \u0d87\u0dad.",
    "\u0dc4\u0dd2\u0da7\u0db4\u0dd4 \u0da2\u0db1\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3 \u0d87\u0dad\u0dd4\u0dbd\u0dd4 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4\u0dc0\u0db1\u0dca\u0d9c\u0dda \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb \u0d87\u0dad\u0dd2 \u0db6\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dad\u0dd3\u0dbb\u0dab\u0dba \u0d9a\u0dbb\u0dba\u0dd2",
    "\u0db6\u0dd4\u0daf\u0dca\u0db0\u0dd2 \u0dad\u0ddc\u0dbb\u0dad\u0dd4\u0dbb\u0dd4 \u0dbd\u0dd0\u0db6\u0dd3 \u0dad\u0dd2\u0db6\u0dd2\u0dba\u0daf\u0dd3\u0dad\u0dca 2019 \u0d85\u0db4\u0dca\u200d\u0dbb\u0dda\u0dbd\u0dca 21 \u0dc0\u0dd0\u0db1\u0dd2 \u0daf\u0dd2\u0db1 \u0db4\u0dcf\u0dc3\u0dca\u0d9a\u0dd4 \u0d89\u0dbb\u0dd2\u0daf\u0dcf \u0daf\u0dd2\u0db1 \u0dad\u0dca\u200d\u0dbb\u0dc3\u0dca\u0dad \u0db4\u0dca\u200d\u0dbb\u0dc4\u0dcf\u0dbb\u0dba \u0dc0\u0dc5\u0d9a\u0dca\u0dc0\u0dcf \u0d9c\u0dd0\u0db1\u0dd3\u0db8\u0da7 \u0d85\u0dc0\u0dc1\u0dca\u200d\u0dba \u0db4\u0dd2\u0dba\u0dc0\u0dbb \u0db1\u0ddc\u0d9c\u0dd0\u0db1\u0dd3\u0db8\u0dd9\u0db1\u0dca \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0db4\u0dca\u200d\u0dbb\u0db8\u0dd4\u0d9b \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca, \u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4\u0dc0\u0db1\u0dca\u0d9c\u0dda \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb \u0d87\u0dad\u0dd2 \u0db6\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba (\u0da2\u0db1\u0dc0\u0dcf\u0dbb\u0dd2 12 \u0dc0\u0dd0\u0db1\u0dd2\u0daf\u0dcf) \u0dad\u0dd3\u0dbb\u0dab\u0dba \u0d9a\u0dc5\u0dda\u0dba.",
    "\u0dc3\u0dc4\u0dbb\u0dcf\u0db1\u0dca \u0dc4\u0dc2\u0dd3\u0db8\u0dca \u0db4\u0dca\u200d\u0dbb\u0db8\u0dd4\u0d9b \u0d85\u0db1\u0dca\u0dad\u0dc0\u0dcf\u0daf\u0dd3\u0db1\u0dca \u0d9a\u0dad\u0ddd\u0dbd\u0dd2\u0d9a \u0daf\u0dda\u0dc0\u0dc3\u0dca\u0dae\u0dcf\u0db1 \u0dc4\u0dcf \u0d86\u0dbb\u0dca\u0dae\u0dd2\u0d9a \u0db8\u0dbb\u0dca\u0db8\u0dc3\u0dca\u0dae\u0dcf\u0db1\u0dc0\u0dbd\u0da7 \u0db4\u0dca\u200d\u0dbb\u0dc4\u0dcf\u0dbb \u0d91\u0dbd\u0dca\u0dbd \u0d9a\u0dbb\u0db1 \u0db6\u0dc0\u0da7 \u0db6\u0dd4\u0daf\u0dca\u0db0\u0dd2 \u0dad\u0ddc\u0dbb\u0dad\u0dd4\u0dbb\u0dd4 \u0dbd\u0dd0\u0db6\u0dd3 \u0dad\u0dd2\u0db6\u0dd2\u0dba\u0daf\u0dd3\u0dad\u0dca \u0d91\u0dba \u0dc0\u0dc5\u0d9a\u0dca\u0dc0\u0dcf \u0d9c\u0dd0\u0db1\u0dd3\u0db8\u0da7 \u0d85\u0dc0\u0dc1\u0dca\u200d\u0dba \u0d9a\u0da7\u0dba\u0dd4\u0dad\u0dd4 \u0db1\u0ddc\u0d9a\u0dd2\u0dbb\u0dd3\u0db8\u0da7 \u0d91\u0dbb\u0dd9\u0dc4\u0dd2\u0dc0 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0db4\u0dd9\u0dad\u0dca\u0dc3\u0db8\u0dca 13\u0d9a\u0dca \u0d9c\u0ddc\u0db1\u0dd4\u0d9a\u0dbb  \u0dad\u0dd2\u0db6\u0dd4\u0dab\u0dd2.",
    "\u0d92, \u0dc3\u0dbb\u0dad\u0dca \u0d89\u0daf\u0dca\u0daf\u0db8\u0dbd\u0dca\u0d9c\u0ddc\u0da9 \u0db4\u0dd2\u0dba\u0dad\u0dd4\u0db8\u0dcf \u0db4\u0dca\u200d\u0dbb\u0db8\u0dd4\u0d9b \u0d9a\u0dad\u0ddd\u0dbd\u0dd2\u0d9a \u0db4\u0dd4\u0da2\u0d9a\u0dc0\u0dbb\u0dd4\u0db1\u0dca \u0dc4\u0dcf \u0dc0\u0dca\u200d\u0dba\u0dcf\u0db4\u0dcf\u0dbb\u0dd2\u0d9a\u0dba\u0dd2\u0db1\u0dca \u0db4\u0dd2\u0dbb\u0dd2\u0dc3\u0d9a\u0dca \u0dc0\u0dd2\u0dc3\u0dd2\u0db1\u0dd2.",
    "\u0db4\u0dd4\u0dbb\u0dcf \u0dc0\u0dc3\u0dbb \u0daf\u0dd9\u0d9a\u0d9a\u0da7 \u0d86\u0dc3\u0db1\u0dca\u0db1 \u0d9a\u0dcf\u0dbd\u0dba\u0d9a\u0dca \u0db4\u0dd9\u0dad\u0dca\u0dc3\u0db8\u0dca \u0dc0\u0dd2\u0db7\u0dcf\u0d9c \u0d9a\u0dd2\u0dbb\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db8\u0dd9\u0db8 \u0db1\u0dd2\u0dba\u0ddd\u0d9c \u0d9a\u0dc5\u0dda\u0dba.",
    "\u00b7        \u0dbb\u0dcf\u0da2\u0dca\u200d\u0dba \u0db6\u0dd4\u0daf\u0dca\u0db0\u0dd2 \u0d85\u0d82\u0dc1 \u0dc4\u0dd2\u0da7\u0db4\u0dd4 \u0db4\u0dca\u200d\u0dbb\u0db0\u0dcf\u0db1\u0dd3 \u0da2\u0dca\u200d\u0dba\u0dd9\u0dc2\u0dca\u0da8 \u0db1\u0dd2\u0dba\u0ddd\u0da2\u0dca\u200d\u0dba \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0db1\u0dd2\u0dbd\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1",
    "\u0db4\u0dcf\u0dc3\u0dca\u0d9a\u0dd4 \u0d89\u0dbb\u0dd2\u0daf\u0dcf \u0db4\u0dca\u200d\u0dbb\u0dc4\u0dcf\u0dbb\u0dba\u0dda \u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca\u0da7 \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 100\u0d9a \u0dc0\u0db1\u0dca\u0daf\u0dd2 \u0d9c\u0dd9\u0dc0\u0db1 \u0dbd\u0dd9\u0dc3 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0ddb\u0dad\u0dca\u200d\u0dbb\u0dd3\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1\u0da7\u0dad\u0dca, \u0db4\u0dd6\u0da2\u0dd2\u0dad\u0dca \u0da2\u0dba\u0dc3\u0dd4\u0db1\u0dca\u0daf\u0dbb \u0dc3\u0dc4 \u0db1\u0dd2\u0dbd\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1\u0da7  \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 75 \u0db6\u0dd0\u0d9c\u0dd2\u0db1\u0dca \u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca\u0da7 \u0dc0\u0db1\u0dca\u0daf\u0dd2 \u0d9c\u0dd9\u0dc0\u0dd2\u0dba \u0dba\u0dd4\u0dad\u0dd4 \u0db6\u0dc0\u0da7\u0dad\u0dca \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0d92 \u0d85\u0db1\u0dd4\u0dc0  \u0db1\u0dd2\u0dba\u0ddd\u0d9c \u0d9a\u0dc5\u0dda\u0dba.",
    "\u0dc4\u0dd2\u0da7\u0db4\u0dd4 \u0d86\u0dbb\u0d9a\u0dca\u0dc2\u0d9a \u0dbd\u0dda\u0d9a\u0db8\u0dca \u0dc4\u0dda\u0db8\u0dc3\u0dd2\u0dbb\u0dd2 \u0db4\u0dca\u200d\u0dbb\u0db1\u0dcf\u0db1\u0dca\u0daf\u0dd4 \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1 50 \u0d9a\u0dca \u0dc3\u0dc4 \u0dc4\u0dd2\u0da7\u0db4\u0dd4 \u0da2\u0dcf\u0dad\u0dd2\u0d9a \u0db6\u0dd4\u0daf\u0dca\u0db0\u0dd2 \u0db4\u0dca\u200d\u0dbb\u0db0\u0dcf\u0db1\u0dd3 \u0dc3\u0dd2\u0dc3\u0dd2\u0dbb \u0db8\u0dd9\u0db1\u0dca\u0da9\u0dd2\u0dc3\u0dca \u0db8\u0dd2\u0dbd\u0dd2\u0dba\u0db1 10\u0d9a \u0dc0\u0db1\u0dca\u0daf\u0dd2\u0dba\u0d9a\u0dca  \u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca\u0da7 \u0d9c\u0dd9\u0dc0\u0dd2\u0dba \u0dba\u0dd4\u0dad\u0dd4 \u0db6\u0dc0\u0da7\u0daf \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba.",
    "\u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db1\u0dd2\u0dba\u0ddd\u0d9c \u0d9a\u0dbb \u0dc3\u0dd2\u0da7\u0dd2\u0dba\u0dda, \u0d85\u0daf\u0dcf\u0dc5  \u0db8\u0dd4\u0daf\u0dbd\u0dca \u0dc3\u0dd2\u0dba\u0dbd\u0dca\u0dbd \u0d91\u0d9a\u0dad\u0dd4\u0d9a\u0dbb \u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca\u0da7 \u0dc0\u0db1\u0dca\u0daf\u0dd2 \u0d9c\u0dd9\u0dc0\u0dd3\u0db8\u0da7 \u0d85\u0dc0\u0dc1\u0dca\u200d\u0dba \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0dbd\u0dd9\u0dc3\u0dba.",
    "\u0d92 \u0d85\u0db1\u0dd4\u0dc0 \u0db4\u0dca\u200d\u0dbb\u0dc4\u0dcf\u0dbb\u0dba\u0dd9\u0db1\u0dca \u0d9d\u0dcf\u0dad\u0db1\u0dba\u0da7 \u0dbd\u0d9a\u0dca\u0dc0\u0dd6 \u0d91\u0d9a\u0dca \u0db4\u0dd4\u0daf\u0dca\u0d9c\u0dbd\u0dba\u0dd9\u0d9a\u0dd4 \u0dc0\u0dd9\u0db1\u0dd4\u0dc0\u0dd9\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0db8\u0dd2\u0dbd\u0dd2\u0dba\u0db1\u0dba\u0d9a\u0dca \u0dc3\u0dc4 \u0dad\u0dd4\u0dc0\u0dcf\u0dbd \u0dbd\u0dd0\u0db6\u0dd6 \u0db4\u0dd4\u0daf\u0dca\u0d9c\u0dbd\u0dba\u0dd9\u0d9a\u0dd4 \u0dc0\u0dd9\u0db1\u0dd4\u0dc0\u0dd9\u0db1\u0dca \u0dbb\u0dd4\u0db4\u0dd2\u0dba\u0dbd\u0dca \u0dbd\u0d9a\u0dca\u0dc2 5 \u0db6\u0dd0\u0d9c\u0dd2\u0db1\u0dca \u0dc0\u0db1\u0dca\u0daf\u0dd2 \u0d9c\u0dd9\u0dc0\u0db1 \u0dbd\u0dd9\u0dc3\u0da7\u0daf \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba.",
    "\u0dc4\u0dd2\u0da7\u0db4\u0dd4 \u0dbb\u0dcf\u0da2\u0dca\u200d\u0dba \u0db6\u0dd4\u0daf\u0dca\u0db0\u0dd2 \u0d85\u0d82\u0dc1 \u0db4\u0dca\u200d\u0dbb\u0db0\u0dcf\u0db1\u0dd3 \u0da2\u0dca\u200d\u0dba\u0dd9\u0dc2\u0dca\u0da8 \u0db1\u0dd2\u0dba\u0ddd\u0da2\u0dca\u200d\u0dba \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0db1\u0dd2\u0dbd\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1\u0da7 \u0d91\u0dbb\u0dd9\u0dc4\u0dd2\u0dc0 \u0dc0\u0dc4\u0dcf\u0db8 \u0dc0\u0dd2\u0db1\u0dba \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0dbd\u0dd9\u0dc3\u0daf \u0db8\u0dd9\u0dc4\u0dd2\u0daf\u0dd3  \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0d85\u0daf \u0db1\u0dd2\u0dba\u0ddd\u0d9c \u0d9a\u0dc5\u0dda\u0dba.",
    "\u0d85\u0daf\u0dcf\u0dc5 \u0db1\u0dd2\u0dba\u0ddd\u0d9c\u0dba \u0dbd\u0db6\u0dcf \u0daf\u0dd4\u0db1\u0dca\u0db1\u0dda \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0da2\u0dba\u0db1\u0dca\u0dad \u0da2\u0dba\u0dc3\u0dd6\u0dbb\u0dd2\u0dba \u0db4\u0dca\u200d\u0dbb\u0db8\u0dd4\u0d9b \u0dc3\u0dad\u0dca \u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0dac\u0dd4\u0dbd\u0dca\u0dbd\u0d9a\u0dca \u0dc0\u0dd2\u0dc3\u0dd2\u0db1\u0dd2.",
    "\u0d9a\u0dd9\u0dc3\u0dda \u0dc0\u0dd9\u0dad\u0dad\u0dca \u0db8\u0dd3\u0da7 \u0d85\u0db8\u0dad\u0dbb\u0dc0 \u0dc4\u0dd2\u0da7\u0db4\u0dd4 \u0d85\u0d9c\u0dca\u200d\u0dbb\u0dcf\u0db8\u0dcf\u0dad\u0dca\u200d\u0dba\u0dc0\u0dbb\u0dba\u0dcf \u0dbd\u0dd9\u0dc3 \u0dc0\u0dad\u0dca\u0db8\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2 \u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4 \u0dc3\u0dc4 \u0d91\u0dc0\u0d9a\u0da7 \u0d9a\u0dd0\u0db6\u0dd2\u0db1\u0da7\u0dca \u0db8\u0dab\u0dca\u0da9\u0dbd\u0dba \u0d87\u0dad\u0dd4\u0dbd\u0dd4 50 \u0daf\u0dd9\u0db1\u0dd9\u0d9a\u0dd4 \u0db4\u0db8\u0dab \u0db8\u0dd9\u0db8 \u0db4\u0dd9\u0dad\u0dca\u0dc3\u0db8\u0dca\u0dc0\u0dbd \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dbd\u0dd9\u0dc3 \u0db1\u0db8\u0dca \u0d9a\u0dbb \u0dad\u0dd2\u0db6\u0dd4\u0dab\u0dd2.",
    "\u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db0\u0dd4\u0dbb\u0dba\u0da7 \u0db4\u0dad\u0dca\u0dc0\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0 \u0d94\u0dc4\u0dd4\u0da7 \u0dc0\u0dd2\u0db0\u0dcf\u0dba\u0d9a \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dbd\u0dd9\u0dc3, \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0dd4\u0d9a\u0dca\u0dad\u0dd2\u0dba \u0dc4\u0dd2\u0db8\u0dd2\u0dc0\u0db1 \u0db6\u0dc0\u0da7 \u0dc4\u0dcf \u0d94\u0dc4\u0dd4\u0da7 \u0d91\u0dbb\u0dd9\u0dc4\u0dd2\u0dc0 \u0db1\u0da9\u0dd4\u0d9a\u0dbb\u0dba\u0d9a\u0dca \u0db4\u0dc0\u0dad\u0dca\u0dc0\u0dcf \u0d9c\u0dd9\u0db1 \u0dba\u0dcf \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0da7 \u0db1\u0dd3\u0dad\u0dd2\u0db4\u0dad\u0dd2 \u0daf\u0dd9\u0db4\u0dcf\u0dbb\u0dca\u0dad\u0db8\u0dda\u0db1\u0dca\u0dad\u0dd4\u0dc0 \u0dc3\u0dc4 \u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4 \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2 \u0db1\u0dd3\u0dad\u0dd2\u0da5\u0dc0\u0dbb\u0dd4\u0db1\u0dca \u0daf\u0dd0\u0d9a\u0dca\u0dc0\u0dd6 \u0d9a\u0dbb\u0dd4\u0dab\u0dd4 \u0dc3\u0dbd\u0d9a\u0dcf \u0db6\u0dd0\u0dbd\u0dd3\u0db8\u0dd9\u0db1\u0dca \u0db4\u0dc3\u0dd4, \u0da2\u0db1\u0db4\u0dad\u0dd2 \u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4\u0d9c\u0dda \u0db1\u0db8 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca\u0d9c\u0dda \u0db1\u0dcf\u0db8 \u0dbd\u0dda\u0d9b\u0db1\u0dba\u0dd9\u0db1\u0dca \u0d89\u0dc0\u0dad\u0dca \u0d9a\u0dd2\u0dbb\u0dd3\u0db8\u0da7 \u0db4\u0dc3\u0dd4\u0d9c\u0dd2\u0dba \u0dc0\u0dc3\u0dbb\u0dda \u0dc3\u0dd0\u0db4\u0dca\u0dad\u0dd0\u0db8\u0dca\u0db6\u0dbb\u0dca \u0db8\u0dcf\u0dc3\u0dba\u0dda\u0daf\u0dd3 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db1\u0dd2\u0dba\u0ddd\u0d9c \u0d9a\u0dbb \u0dad\u0dd2\u0db6\u0dd4\u0dab\u0dd2.",
    "\u0db4\u0dcf\u0dc3\u0dca\u0d9a\u0dd4 \u0db4\u0dca\u200d\u0dbb\u0dc4\u0dcf\u0dbb\u0dba \u0dc3\u0dc4 \u0db8\u0dd4\u0dc3\u0dca\u0dbd\u0dd2\u0db8\u0dca\u0dc0\u0dbb\u0dd4: \"\u0da2\u0dcf\u0dad\u0dd2\u0dc0\u0dcf\u0daf\u0dba \u0dc0\u0dd9\u0db1\u0dad\u0dca \u0da2\u0dcf\u0dad\u0dd2\u0dc0\u0dcf\u0daf\u0dba\u0d9a\u0dca \u0db4\u0ddd\u0dc2\u0dab\u0dba \u0d9a\u0dd2\u0dbb\u0dd3\u0db8 \u0d9c\u0dd0\u0db1 \u0db4\u0dcf\u0da9\u0db8\u0d9a\u0dca\"2021 \u0d85\u0db4\u0dca\u200d\u0dbb\u0dda\u0dbd\u0dca 22",
    "\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0db4\u0dd2\u0db4\u0dd2\u0dbb\u0dd3\u0db8\u0dca: \u0db6\u0dd4\u0daf\u0dca\u0db0\u0dd2 \u0d85\u0d82\u0dc1 \u0dbd\u0dd2\u0db4\u0dd2\u0dc0\u0dbd \u0dc3\u0db3\u0dc4\u0db1\u0dca \u0dc0\u0dd6 \u0d9a\u0dbb\u0dd4\u0dab\u0dd4 \u0db8\u0ddc\u0db1\u0dc0\u0dcf\u0daf?2019 \u0d85\u0db4\u0dca\u200d\u0dbb\u0dda\u0dbd\u0dca 22",
    "\u0daf\u0dda\u0dc0\u0dc3\u0dca\u0dae\u0dcf\u0db1 \u0dc3\u0dc4 \u0dc4\u0ddd\u0da7\u0dbd\u0dca\u0dc0\u0dbd \u0db4\u0dd2\u0db4\u0dd2\u0dbb\u0dd3\u0db8\u0dca: \u0db8\u0dda \u0daf\u0d9a\u0dca\u0dc0\u0dcf \u0daf\u0db1\u0dca\u0db1\u0dcf \u0d9a\u0dbb\u0dd4\u0dab\u0dd4 \u0db8\u0ddc\u0db1\u0dc0\u0dcf\u0daf?2019 \u0d85\u0db4\u0dca\u200d\u0dbb\u0dda\u0dbd\u0dca 21",
    "\u0daf\u0dda\u0dc0\u0dc3\u0dca\u0dae\u0dcf\u0db1 \u0dc3\u0dc4 \u0dc4\u0ddd\u0da7\u0dbd\u0dca\u0dc0\u0dbd \u0db4\u0dd2\u0db4\u0dd2\u0dbb\u0dd3\u0db8\u0dca: \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0db4\u0dd2\u0db4\u0dd2\u0dbb\u0dd3\u0db8\u0dca \u0daf\u0dd9\u0dc3 \u0dbd\u0ddd\u0d9a\u0dba\u0dda \u0d85\u0dc0\u0db0\u0dcf\u0db1\u0dba2019 \u0d85\u0db4\u0dca\u200d\u0dbb\u0dda\u0dbd\u0dca 21",
    "\u0db4\u0dca\u200d\u0dbb\u0db0\u0dcf\u0db1 \u0db4\u0dd4\u0dc0\u0dad\u0db6\u0d82\u0d9a\u0ddc\u0dbd\u0ddc\u0dad\u0dca\u0db7\u0dcf\u0dc0\u0dba \u0db4\u0dd2\u0dc5\u0dd2\u0db6\u0db3 \u0d9a\u0db8\u0dd2\u0da7\u0dd4\u0dc0: '\u0db8\u0dc4\u0daf\u0dd0\u0db1\u0db8\u0dd4\u0dad\u0dca\u0dad\u0dba\u0dd2 \u0d9c\u0ddd\u0dbd\u0dba\u0ddd \u0dbb\u0ddc\u0dad\u0dca\u0dad\u0dba\u0dd2 \u0dc0\u0d9c\u0dda \u0d9a\u0db8\u0dd2\u0da7\u0dd4\u0dc0\u0d9a\u0dca'2023 \u0da2\u0dd6\u0dbd\u0dd2 13\u0db6\u0dd3\u0db6\u0dd3\u0dc3\u0dd3 \u0db1\u0dd2\u0dc0\u0dda\u0daf\u0d9a \u0dc4\u0dd2\u0dc0\u0dd4 \u0d91\u0da9\u0dca\u0dc0\u0dbb\u0dca\u0da9\u0dca\u0dc3\u0dca \u0dba\u0db1\u0dd4 \u0d9a\u0dc0\u0dd4\u0dbb\u0dd4\u0db1\u0dca\u0daf?\u0db4\u0dd0\u0dba 4 \u0d9a\u0da7 \u0db4\u0dd9\u0dbb\u0dbd\u0ddc\u0dc0 \u0dc0\u0da9\u0dcf\u0dad\u0dca\u0db8 \u0dc5\u0dd9\u0db1\u0dca\u0d9c\u0dad\u0dd4 \u0dc3\u0dd4\u0db1\u0d9b\u0dba\u0dcf\u0da7 \u0d85\u0dc0\u0dd4\u0dbb\u0dd4\u0daf\u0dd4 100\u0d9a\u0dca \u0dc3\u0db4\u0dd2\u0dbb\u0dd9\u0dba\u0dd22023 \u0da2\u0dd6\u0dbd\u0dd2 13\u0daf\u0dd0\u0d9a\u0dca\u0db8\u0dbd\u0dd2\u0d82\u0d9c\u0dd2\u0d9a \u0db1\u0dd0\u0db8\u0dd2\u0dba\u0dcf\u0dc0 \u0dbd\u0ddc\u0dc0\u0da7 \u0dc4\u0dd9\u0dc5\u0dd2 \u0d9a\u0dd2\u0dbb\u0dd3\u0db8\u0da7 \u0da2\u0dd3\u0dc0\u0dd2\u0dad \u0d9a\u0dcf\u0dbd\u0dba\u0d9a\u0dca \u0d9c\u0dad\u0dc0\u0dd9\u0db1\u0dca\u0db1\u0dda \u0d87\u0dba\u0dd2?2023 \u0da2\u0dd6\u0db1\u0dd2 20\u0daf\u0dda\u0daf\u0dd4\u0dab\u0dd4 \u0dc3\u0dd0\u0db8\u0dbb\u0dd4\u0db8\u0dda \u0d89\u0dad\u0dd2\u0dc4\u0dcf\u0dc3\u0dba \u0d9a\u0dd9\u0da7\u0dd2\u0dba\u0dd9\u0db1\u0dca2023 \u0da2\u0dd6\u0db1\u0dd2 18\u0dba\u0dbd\u0dca \u0db4\u0dd0\u0db1\u0d9c\u0dd2\u0dba \u0daf\u0dd2\u0d9a\u0dca\u0d9a\u0dc3\u0dcf\u0daf \u0db1\u0dd3\u0dad\u0dd2\u0dba: \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0 \u0dbd\u0ddc\u0dc0 \u0d85\u0da9\u0dd4\u0db8 \u0daf\u0dd2\u0d9a\u0dca\u0d9a\u0dc3\u0dcf\u0daf \u0db4\u0dca\u200d\u0dbb\u0dad\u0dd2\u0dc1\u0dad\u0dba \u0daf\u0dbb\u0db1\u0dca\u0db1\u0dda \u0d87\u0dba\u0dd2?2023 \u0db8\u0dd0\u0dba\u0dd2 31\u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca \u0dbb\u0d9a\u0dd2\u0db1\u0dca\u0db1\u0da7 \u0d9c\u0dd9\u0db1\u0dcf ICCPR \u0db4\u0db1\u0dad2023 \u0db8\u0dd0\u0dba\u0dd2 30\u0d9a\u0ddc\u0db8\u0dca\u0db4\u0da4\u0dca\u0da4\u0dc0\u0dd3\u0daf\u0dd2\u0dba \u0dc4\u0dd0\u0daf\u0dd4\u0dab\u0dda \u0d9a\u0ddc\u0dc4\u0ddc\u0db8 \u0daf?2023 \u0db8\u0dd0\u0dba\u0dd2 25\u0db4\u0dd3\u0dad\u0dd8 \u0db1\u0dd2\u0dc0\u0dcf\u0da9\u0dd4\u0dc0: \u0dbd\u0d82\u0d9a\u0dcf\u0dc0\u0dda \u0db4\u0dd2\u0dba\u0dc0\u0dbb\u0dd4\u0db1\u0dca\u0da7 \u0d85\u0dc4\u0dd2\u0db8\u0dd2 \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0d9a\u0dca \u0daf?2023 \u0db8\u0dd0\u0dba\u0dd2 16'\u0d94\u0dc3\u0dbb\u0dd2\u0dba' \u0d85\u0db4\u0dd2\u0da7 \u0d86\u0dc0\u0dda \u0d9a\u0ddc\u0dc4\u0dd9\u0db1\u0dca\u0daf?2023 \u0db8\u0dd0\u0dba\u0dd2 19'\u0daf\u0db1\u0dca\u0db1\u0ddd \u0db6\u0dd4\u0daf\u0dd4\u0db1\u0dca\u0d9c\u0dda ' \u0d9c\u0dd3\u0dad\u0dba \u0d9c\u0dd0\u0db1 \u0db1\u0ddc\u0daf\u0dad\u0dca \u0d9a\u0dad\u0dcf\u0dc0\u0d9a\u0dca2023 \u0db8\u0dd0\u0dba\u0dd2 16\u0dc3\u0dd2\u0dc0\u0dd2\u0dbd\u0dca \u0dc0\u0dd2\u0dbb\u0ddd\u0db0\u0dad\u0dcf \u0db4\u0dcf\u0dbd\u0db1\u0dba \u0d9a\u0dd2\u0dbb\u0dd3\u0db8 \u0db4\u0dd2\u0dc5\u0dd2\u0db6\u0db3 \u0db1\u0dd2\u0dbb\u0dca\u0daf\u0dda\u0dc1\u0dd2\u0dad \u0db8\u0dcf\u0dbb\u0dca\u0d9c\u0ddd\u0db4\u0daf\u0dda\u0dc1 \u0dba\u0dae\u0dcf\u0dbb\u0dca\u0dae\u0dba\u0d9a\u0dca \u0dc0\u0dd9\u0dba\u0dd2\u0daf?2023 \u0db8\u0dd0\u0dba\u0dd2 15\u0dc0\u0dd0\u0da9\u0dd2\u0db4\u0dd4\u0dbb\u0db8 \u0d9a\u0dd2\u0dba\u0dd0\u0dc0\u0dd61\u0d9a\u0dd0\u0db1\u0dda\u0da9\u0dd2\u0dba\u0dcf\u0db1\u0dd4 \u0dc0\u0dd2\u0dbd\u0d9a \u0db8\u0da9 \u0dc3\u0dca\u0dad\u0dbb \u0db8\u0dcf\u0db1\u0dc0 \u0d89\u0dad\u0dd2\u0dc4\u0dcf\u0dc3\u0dba\u0dda \u0db1\u0dc0 \u0d85\u0dc0\u0db0\u0dd2\u0dba\u0d9a\u0dca \u0dc3\u0dbd\u0d9a\u0dd4\u0dab\u0dd4 \u0d9a\u0dbb\u0dba\u0dd22\u0dbd\u0ddc\u0dc0 \u0dc0\u0da9\u0dcf\u0dad\u0dca\u0db8 \u0dc5\u0dd9\u0db1\u0dca\u0d9c\u0dad\u0dd4 \u0dc3\u0dd4\u0db1\u0d9b\u0dba\u0dcf\u0da7 \u0d85\u0dc0\u0dd4\u0dbb\u0dd4\u0daf\u0dd4 100\u0d9a\u0dca \u0dc3\u0db4\u0dd2\u0dbb\u0dd9\u0dba\u0dd23\u0db8\u0db1\u0db8\u0dca\u0db4\u0dd2\u0da7\u0dd2\u0dba \u0db6\u0dc3\u0dca \u0d85\u0db1\u0dad\u0dd4\u0dbb:'\u0db6\u0dc3\u0dca \u0d91\u0d9a \u0dc0\u0dd0\u0da7\u0dd2\u0dbd\u0dcf \u0dc0\u0dad\u0dd4\u0dbb \u0db4\u0dd2\u0dbb\u0dd3\u0d9c\u0dd9\u0db1 \u0d91\u0db1\u0d9a\u0ddc\u0da7 \u0dc4\u0dd2\u0dad\u0dd4\u0dab\u0dcf \u0db8\u0dd0\u0dbb\u0dd4\u0dab\u0dcf \u0dad\u0db8\u0dba\u0dd2 \u0d9a\u0dd2\u0dba\u0dbd\u0dcf'4\u0db6\u0dd3\u0db6\u0dd3\u0dc3\u0dd3 \u0db1\u0dd2\u0dc0\u0dda\u0daf\u0d9a \u0dc4\u0dd2\u0dc0\u0dd4 \u0d91\u0da9\u0dca\u0dc0\u0dbb\u0dca\u0da9\u0dca\u0dc3\u0dca \u0dba\u0db1\u0dd4 \u0d9a\u0dc0\u0dd4\u0dbb\u0dd4\u0db1\u0dca\u0daf? 5\u0dc0\u0dd2\u0db1\u0dba \u0d9a\u0da9\u0db1 \u0db7\u0dd2\u0d9a\u0dca\u0dc2\u0dd6\u0db1\u0dca:'\u0db8\u0dc4 \u0db1\u0dcf\u0dc4\u0dd2\u0db8\u0dd2\u0dc0\u0dbb\u0dd4\u0db1\u0dca \u0db1\u0dd2\u0dc3\u0dd2 \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0db6\u0dc0\u0d9a\u0dca \u0db4\u0dda\u0db1\u0dca\u0db1\u0dda \u0db1\u0dd1'",
    "\u0db6\u0d82\u0d9a\u0ddc\u0dbd\u0ddc\u0dad\u0dca\u0db7\u0dcf\u0dc0\u0dba \u0db4\u0dd2\u0dc5\u0dd2\u0db6\u0db3 \u0d9a\u0db8\u0dd2\u0da7\u0dd4\u0dc0: '\u0db8\u0dc4\u0daf\u0dd0\u0db1\u0db8\u0dd4\u0dad\u0dca\u0dad\u0dba\u0dd2 \u0d9c\u0ddd\u0dbd\u0dba\u0ddd \u0dbb\u0ddc\u0dad\u0dca\u0dad\u0dba\u0dd2 \u0dc0\u0d9c\u0dda \u0d9a\u0db8\u0dd2\u0da7\u0dd4\u0dc0\u0d9a\u0dca'2023 \u0da2\u0dd6\u0dbd\u0dd2 13",
    "\u0d9a\u0dd0\u0db1\u0dda\u0da9\u0dd2\u0dba\u0dcf\u0db1\u0dd4 \u0dc0\u0dd2\u0dbd\u0d9a \u0db8\u0da9 \u0dc3\u0dca\u0dad\u0dbb \u0db8\u0dcf\u0db1\u0dc0 \u0d89\u0dad\u0dd2\u0dc4\u0dcf\u0dc3\u0dba\u0dda \u0db1\u0dc0 \u0d85\u0dc0\u0db0\u0dd2\u0dba\u0d9a\u0dca \u0dc3\u0dbd\u0d9a\u0dd4\u0dab\u0dd4 \u0d9a\u0dbb\u0dba\u0dd2",
    "\u0db8\u0db1\u0db8\u0dca\u0db4\u0dd2\u0da7\u0dd2\u0dba \u0db6\u0dc3\u0dca \u0d85\u0db1\u0dad\u0dd4\u0dbb:'\u0db6\u0dc3\u0dca \u0d91\u0d9a \u0dc0\u0dd0\u0da7\u0dd2\u0dbd\u0dcf \u0dc0\u0dad\u0dd4\u0dbb \u0db4\u0dd2\u0dbb\u0dd3\u0d9c\u0dd9\u0db1 \u0d91\u0db1\u0d9a\u0ddc\u0da7 \u0dc4\u0dd2\u0dad\u0dd4\u0dab\u0dcf \u0db8\u0dd0\u0dbb\u0dd4\u0dab\u0dcf \u0dad\u0db8\u0dba\u0dd2 \u0d9a\u0dd2\u0dba\u0dbd\u0dcf'",
    "\u0dc0\u0dd2\u0db1\u0dba \u0d9a\u0da9\u0db1 \u0db7\u0dd2\u0d9a\u0dca\u0dc2\u0dd6\u0db1\u0dca:'\u0db8\u0dc4 \u0db1\u0dcf\u0dc4\u0dd2\u0db8\u0dd2\u0dc0\u0dbb\u0dd4\u0db1\u0dca \u0db1\u0dd2\u0dc3\u0dd2 \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0db6\u0dc0\u0d9a\u0dca \u0db4\u0dda\u0db1\u0dca\u0db1\u0dda \u0db1\u0dd1'"
  ]
}